{
"0":"                     पिण्डदानैतिकर्तव्यता |                         २४९",
"1":"विहितभोजनोत्तरकालीनपिण्डदानेऽपि स भवत्येव, प्रशस्ततरत्वबो-",
"2":"धकवाक्ये पिण्डदानसामान्यस्यैव प्रकरणादुपस्थितत्वात् भोजनपू",
"3":"र्वकालीनस्य पिण्डदानस्यानुपस्थितत्वात् । तस्मात्प्राशस्त्यातिश",
"4":"यार्थमवेद देशविधानमिति हेमाद्रिः । इति पिण्डदानदेशाः ।",
"5":"                 अथ पिण्डदानेतिकर्तव्यता |",
"6":"तत्र पिण्डदानानुशाग्रहणे विशेषमाह -",
"7":"देवलः ।",
"8":"अथ संगृह्य कलशं सदर्भ पूर्णमम्भसा ।",
"9":"पुरस्तादुपविश्यैषां पिण्डावापं निवेदयेत् ॥",
"10":"सदर्भम्= सपवित्रम् | अम्भसा पूर्ण कलश संगृह्य गृहीत्वा । ब्राह्मणानां",
"11":"पुरस्तादुपविश्य पिण्डदाननिवेदन कुर्यादित्यर्थः । निवेदनप्रकारस्तु",
"12":"प्राग्दर्शितः । इदं च कलशग्रहणं येषां तजलेन "ततः पानीयकुम्भेन",
"13":"तर्पयेत्प्रयतः पितृन्" इत्यादिना किञ्चित्तर्पणादि कर्म विहित तषामेव ।",
"14":"अन्येषां तु तग्रहणं विनापि अनुशाग्रहणं भवत्येव । अत एव कलश-",
"15":"ग्रहणमनुक्श्वैवानुशाग्रहणमाह -",
"16":"शालङ्कायनः ।",
"17":"पिण्डावापमनुज्ञाप्य यतवाक्कायमानसः ।",
"18":"सतिलेन ततोऽन्नेन पिण्डान् सर्वेण निर्वपेत् । इति",
"19":"पिण्डदाने आधारविशेषमाह--",
"20":"देवलः ।",
"21":"उपलिप्ते शुचौ देशे स्थानं कुर्वीत सैकतम् ।",
"22":"मण्डले चतुरस्रं वा दक्षिणावनतं महत् ॥",
"23":"स्थानं पिण्डाधारभूतं स्थलम् | मण्डल=वृत्तम् | चतुरस्त्र = चतुष्कोणम् ।",
"24":"वेदिपरिमाणं च--",
"25":"ब्राझे-",
"26":"हस्तमात्रा तथा भूमेश्चतुरङ्गुलमुच्छ्रिता ।",
"27":"पिण्डनिर्वपणार्थाय रमणीया विशेषतः ॥",
"28":"मातामहपार्वणे भिक्षा वेदिरिति श्राद्धकल्पः । इदं च वेदिकरणं",
"29":"छन्दोगयजुर्वेदिव्यतिरिक्तविषयम् । तेषां वेद्यश्रवणादुच्छिष्टसमीप",
"30":"एव पिण्डदानश्रवणाश्चेति केचित् । तन | उच्छिष्टसमीपेऽपि वेदे कर्तु",
"31":"बी० मि ३२",
}