{
"0":"               निमन्त्रितानां नियमाः ।            १११",
"1":"देवलः",
"2":"तस्मात् दोषान् परित्यज्य त्रीनेतानपरानपि ।",
"3":"ब्रह्मचारी शुचिर्भूत्वा श्राद्धं भुञ्जीत शक्तिमान् ॥",
"4":"त्रीन् = स्त्री सम्भोगाऽन्यप्रतिग्रहपुनर्भोजनाख्यानू ।",
"5":"यमः,",
"6":"आमन्त्रितस्तु यः श्राद्धे वृषल्या सह मोदते ।",
"7":"भवन्ति पितरस्तस्य तं मासं शुक्रभोजनाः ।",
"8":"अत्र वृषलीशब्दः स्त्रीमात्रोपलक्षणार्थः । सामान्यत एव ब्रह्मच.",
"9":"र्यस्य विधानात् । वृषं भर्तारं लाति स्वीकुरुते इति व्युत्पत्या ब्राह्म-",
"10":"ण्यपि वृषल्येवेति हेमाद्रौ व्याख्यातम् । शुद्रीगमने दोषाधिक्यप",
"11":"राण्येतानि वचनानीत्यन्ये । अत्र च मैथुनं ऋतुमत्यामपि स्वभार्या.",
"12":"यां न कर्तव्यम् । तथा नियुक्तेन देवतादिनापि न कर्तव्यम् ।",
"13":"ऋतुकाले नियुक्तो यो नैवगच्छेत् स्त्रियं क्वचित् ।",
"14":"तत्र गच्छन् समाप्तोति ह्यनिष्टं फलमेव तु ॥",
"15":"इति निमन्त्रितं प्रक्रम्य वृद्धमनुकेः ।",
"16":"कूर्मपुराणे -",
"17":"यमे।शनसौ---",
"18":"उशनाः-",
"19":"निमन्त्रितस्तु यो विप्रो ह्यध्वानं याति दुर्मतिः ।",
"20":"भवन्ति पितरस्तस्य तं मासं मलभोजनाः ॥",
"21":"यमः-",
"22":"आमन्त्रितस्तु यः श्राद्धे भारमुद्रद्दति द्विजः ।",
"23":"पितरस्तस्य तं मासं भवन्ति स्वेदभोजनाः ॥",
"24":"आमन्त्रितस्तु यः श्राद्धे द्यूतं संसेवते द्विजः ।",
"25":"भवन्ति पितरस्तस्य तं मासं मलभोजनाः ॥",
"26":"आमन्त्रितस्तु यः श्राद्धे आयासं कुरुते द्विजः ।",
"27":"भवन्ति पितरस्तस्य तं मासं पित्तभोजनाः ॥",
"28":"अहिंसा सत्यमक्रोधो दूरे चागमनक्रिया |",
"29":"अभारोद्वहनं क्षान्तिः श्राद्धस्योपासनाविधिः ॥",
"30":"दूरे= सीम्नः परस्तात् । न गन्तव्यमित्यर्थः ।",
"31":"ब्रह्माण्डपुराणेऽपि ---",
"32":"न सीमानमतिक्रामेत् श्राद्धार्थ वै निमन्त्रितः ।",
}