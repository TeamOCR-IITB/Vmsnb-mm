{
"0":"              श्राद्धोपकरणनिरूपणम् |            १६३",
"1":"भगवतीपुराणे ।",
"2":"अधरीयोत्तरीयार्थे उदिश्येकैकमादरात् ।",
"3":"वासोयुगं प्रदातव्यं पितृकृत्ये विपश्चितैः ॥",
"4":"निष्क्रयो वा यथाशक्ति वस्त्रालाभे प्रदीयते ।",
"5":"स्कन्दपुराणे ।",
"6":"महाधनानि वासांसि पितृभ्यो यः प्रयच्छति ।",
"7":"धनधान्यसमृद्धोऽसौ सुवेषश्चैव जायते ॥",
"8":"रूपवान् सुभगः श्रीमान् वनितानां च वल्लभः ।",
"9":"आयुरारोग्यसंपन्नः कीर्ति विन्दति चामलाम् ॥",
"10":"चन्द्रिकाजालशुभ्राणि यः क्षौमाणि प्रयच्छति ।",
"11":"स चान्द्रमसमासाद्य लोकं दीव्यति देववत् ॥",
"12":"दत्वा श्रौमाणि शोणानि सूर्यलोक समश्नुते ।",
"13":"पीतानि तानि दत्वा वै याति लोकं मधुद्विषः ॥",
"14":"चित्राणि दत्वा माहेन्द्रे लोके नित्यं महीयते ।",
"15":"पट्टसूत्रमये दत्त्वा वाससी पितृतत्परः |",
"16":"रूपसौभाग्यसंपन्नो राजराजो भवेदिह ||",
"17":"कौशेयान्यपि वासांसि पितृभ्यो यः प्रयच्छति ।",
"18":"स नाकपृष्ठे रमते दिव्यैर्भोगैः शतं समाः ।",
"19":"कार्पाससुत्रजं वासः सुसूक्ष्म चातिशोभनम् ॥",
"20":"यो ददाति पितॄणां वै सोऽनन्तसुखमाप्नुयात् ।",
"21":"मञ्जिष्ठाद्यैः शुभैः र रक्षितं च मनोहरम् ||",
"22":"प्रदाय पितृदेवेभ्वः परमामृद्धिमृच्छति ॥",
"23":"विष्णुधर्मोत्तरे |",
"24":"यः कम्बुकं तथोष्णीषं पितृभ्यः प्रतिपादयेत् ।",
"25":"द्वन्द्वोद्भवानि दुःखानि स कदाचिन्न पश्यति ॥",
"26":"ददाति यः प्रसन्नात्मा पटान् कम्बु [ञ्चु] कबन्धनान् ।",
"27":"विमुक्तः सर्वपापेभ्यः सोऽग्यां विदन्ति सम्पदम् ॥",
"28":"स्त्रीणां श्राद्धेषु सिन्दूरं दधुश्चण्डातकानि च ।",
"29":"निमन्त्रितास्वः स्त्रीभ्यो ये ते स्युः सौभाग्यसंयुताः ॥",
"30":"चण्डातकं = स्त्रीपरिधेयवस्त्रविशेषः । “अर्धोरुकं",
"31":"वासश्चण्डातकं विदुः" इति स्मरणात् ।",
"32":"विलासिन्या",
}