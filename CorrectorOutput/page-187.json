{
"0":"      श्राद्धोपकरणनिरूपणम् ।       १७७",
"1":"अथ भूगृहपुस्तकाभयादिदानम् ।",
"2":"ब्रह्मपुराणे ।",
"3":"यथाशक्त्या प्रदातव्या भूमिः श्राद्धे विपश्चिता ।",
"4":"पितॄणां सम्पदे सा हि सर्वकामप्रसूर्यतः ||",
"5":"गारुडे विशेषः ।",
"6":"गृहाणि च विचित्राणि पितृभ्यो यः प्रयच्छति ।",
"7":"जाम्बूनदमयं दिव्यं यथाकामगमं शुभम् ॥",
"8":"सर्वसम्पत्समोपेतं विमानं सोऽधिरोहति ।",
"9":"ब्रह्माण्डपुराणे ।",
"10":"ग्रामं वा खर्वटं चापि पितृभ्यः प्रददाति यः ।",
"11":"शक्रस्य भवनं गत्वा यावदिन्द्रं स वर्तते ॥",
"12":"श्राद्धे ददाति यः क्षेत्रं दशलाङ्गलसम्मितम् ।",
"13":"पञ्चलाङ्गलिकं वापि यद्वा गोचर्ममात्रकम् ॥",
"14":"अलाभे द्विहलं वापि हलमात्रमथापि वा ।",
"15":"लाइलैः स बलीबदैर्योक्त्रतोत्रादिसंयुतैः ॥",
"16":"अभ्यैश्चैवोपकरणैरज्जुफालादिभिर्युतम् ।",
"17":"वाजपेयस्य यज्ञस्य स फलं प्राप्नुयान्नरः ॥",
"18":"काले स्वर्गात् परिभ्रष्टो भूपतिर्धार्मिको भवेत् ।",
"19":"स्टोनो ग्रामः | दशलाङ्गलसम्मितम्",
"20":"=दशभिर्लाङ्गलैर्यावत्",
"21":"ऋष्टुं शक्यते तावत् क्षेत्रमिति । एवमप्रेपि ।",
"22":"गोचर्मलक्षणं तु ।",
"23":"विंशद्धस्तेन दण्डेन त्रिंशद्दण्डानि वर्तनम् ।",
"24":"दश तान्येव गोचर्ममानमाह प्रजापतिः ||",
"25":"इति स्मृत्यन्तरोकम् ।",
"26":"ब्रह्मपुराण एव ।",
"27":"शालीनामथवेक्षणां यवगोधूमयोरपि ।",
"28":"माषमुद्गतिलानां च क्षेत्रमुत्पत्तिहेतुमत् ||",
"29":"पितॄणां यक्षतो दत्वा विष्णोः सालोक्यमाप्नुयात् ।",
"30":"पुनर्मानुषमायातो धनधान्यसमन्वितः ॥",
"31":"तेजसा यशसा युक्तो विद्वान् वाग्मी च जायते ।",
"32":"वी० मि २३",
}