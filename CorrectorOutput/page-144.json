{
"0":"१३४               वीरमित्रोदयस्य श्राद्धप्रकाशे-",
"1":"कालेन शाकेन महर्षिवर्यैः सम्प्रीणितास्ते मुदमत्र यान्तु ||",
"2":"कव्यान्यशेषाणि च यान्यभीष्टान्यतीव तेषाममरार्चितानाम् ।",
"3":"तेषां तु सान्निध्यमिहास्तु पुष्पगन्धाम्बुभोज्येषु मयाऽऽहृतेषु ॥",
"4":"दिने दिने ये प्रतिगृह्णतेऽचं मासानुभोज्या भुवि येऽष्टकासु ।",
"5":"ये वत्सरान्तेऽभ्युदयेषु पूज्याः प्रयान्तु ते मे पितरोऽद्य तृप्तिम् ॥",
"6":"पूज्या द्विजानां कुमुदेन्दुभासो ये क्षत्रियाणां च नवार्कवर्णाः ।",
"7":"तथा विशां ये ह्यनलावभासा नीलांनिभाः शूद्रजनस्य ये च ॥",
"8":"तस्मिन् समस्ता मम पुष्पगन्धधूपानतोयादिनिवेदनेन ।",
"9":"तथाझिहोमेन च यान्तु तृप्ति सदा पितृभ्यः प्रणतोस्मि तेभ्यः ||",
"10":"ये देवपूर्वाण्यपि तृप्तिहेतोरश्नन्ति कव्यानि शुभाहृतानि ।",
"11":"तृप्तास्तु ये भूतिसृजो भवन्ति तृप्यन्तु तेऽस्मिन् प्रणतोऽस्मि तेभ्यः ॥",
"12":"रक्षांसि भूतान्यसुरांस्तथोग्रान् निःसारयन्तस्त्वशिवं प्रजानाम् ।",
"13":"आद्याः सुराणाममरैश्च पूज्याः तुष्यन्तु तेन प्रणतोऽस्मि तेभ्यः ||",
"14":"अभिष्वाचा बर्हिषद आज्यपाः सोमपास्तथा ।",
"15":"व्रजन्तु तृतिं श्राद्धेऽस्मिन् पितरस्तर्पिता मया ॥",
"16":"अग्निष्वात्ताः पितृगणाः प्राचीं रक्षन्तु मे दिशम् ।",
"17":"तथा वर्हिषदः पान्तु याम्यां ये पितरस्तथा ॥",
"18":"प्रतीचीमाज्यपास्तद्दुदीचीमपि सोमपाः ।",
"19":"रक्षोभूतपिशाचेभ्यः तथैवासुरदोषतः ॥",
"20":"सर्वतश्चाधिपस्तेषां यमो रक्षा करोतु मे ।",
"21":"विश्वो विश्वभुगाराध्यो धन्यो धर्मः सनातनः ॥",
"22":"भूतिदो भूतिकृत् भूतिः पितॄणां ये गणा नव |",
"23":"कल्याणः कल्यतां कर्ता कल्यः कल्यतराश्रयः ॥",
"24":"कल्यताहेतुरनघः षडित्येते गणाः स्मृताः ।",
"25":"वसे वरेण्यो वरदः स्तुष्टिदः पुष्टिदस्तथा ।",
"26":"विश्वपाता तथा धाता सप्त चैते तथा गणाः ।",
"27":"महामहा महावेजा मतिमांश्च फलप्रदः ।",
"28":"गणाः पञ्च तथैवैत पितॄणां पापनाशनाः ||",
"29":"सुखदो धनदग्धान्यो धर्मदोऽन्यञ्च भूतिदः ।",
"30":"पितॄणां कथ्यते चैव तथा गणचतुष्टयम् ॥",
}