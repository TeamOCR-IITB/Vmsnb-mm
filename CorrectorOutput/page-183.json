{
"0":" श्राद्धोपकरणनिरूपणम् ।          १७२",
"1":"तथा कर्पूरभाण्डञ्च कर्पूरेणाभिपूरितम् ।",
"2":"दिव्यं वर्षसहस्रं हि भुङ्गे भोगान् दिवि स्थितः ।",
"3":"वायुपुराणे । पात्रदानानि प्रक्रम्य --",
"4":"ब्रह्मवैवर्ते ।",
"5":"लवणेन तु पूर्णानि श्राद्धे पात्राणि दापयेत् ।",
"6":"रसाः समुपतिष्ठन्ति भक्ष्यं सौभाग्यमेव च ॥",
"7":"तिलपूर्णानि यो दद्यात् पात्राणीह द्विजन्मनाम् ।",
"8":"तिले तिले निष्कशतं स ददाति न सशयः ॥",
"9":"सुरभिद्रव्य तैलैस्तु गन्धवद्भिस्तथैव च ।",
"10":"पूरयित्वा सुपात्राणि श्राद्धे सत्कृत्य दापयेत् ||",
"11":"गन्धवहा महानद्यः सुखानि विविधानि च ।",
"12":"दातारमुपतिष्ठन्ति युवत्यश्च पतिव्रताः ॥",
"13":"ब्रह्माण्डपुराणे ।",
"14":"वृक्षैर्मनेाहरफलैलताभिश्च समाकुलान् ।",
"15":"आरामान् मे प्रयच्छन्ति पितृभ्यो जलपूर्वकम् ॥",
"16":"ते चक्रवर्तिनो भूत्वा प्रशासति वसुन्धराम् ।",
"17":"ये पुष्पवाटिकां रम्यां वृक्षैः कतिपयैर्युताम् ॥",
"18":"प्रयच्छन्ति पितृभ्यस्ते भूमिपाला न संशयः ।",
"19":"येप्येकं फलितं वृक्षं लतामण्डपमेव वा ॥",
"20":"प्रयच्छति पितृप्रीत्यै ब्राह्मणानां महात्मनाम् ।",
"21":"बहुपुत्रा बहुधनास्ते दृश्यन्ते महीतले ॥",
"22":"ये तु क्रीत्वा तु लब्ध्वा वा फलान्यादाय भक्तितः ।",
"23":"पितॄणां सम्प्रयच्छन्ति घनिनस्तेऽपि निश्चितम् । इति ।",
"24":"अथ हिरण्यालङ्कारादि ।",
"25":"तथा च नन्दिपुराणे । हिरण्यदाममुपक्रम्य -",
"26":"अतः सम्पूज्य गन्धाद्यैर्वस्त्राद्यैरभिभूष्य च ।",
"27":"हिरण्यं सम्प्रदातव्यमिदमस्मै स्वधेति हि ॥",
"28":"दक्षिणादौ हि रजतं पित्र्ये कर्मणि शस्यते ।",
"29":"अलङ्काराः प्रदातव्या यथाशक्ति हिरण्मयाः ॥",
"30":"केयूरहारकटकमुद्रिकाकुण्डलाक्ष्यः ।",
"31":"स्त्रीश्राद्धेषु प्रदेयाः स्युरलङ्कारास्तु योषिताम् ॥",
}