{
"0":"३३४             वीरमित्रोदयस्य श्राद्धप्रकाशे-",
"1":"युगादीनां नित्यतापि समयप्रकाशे चश्यते । तिथ्यादीत्यादिपदेन",
"2":"नक्षत्रयोगादिग्रहणम् । इदं च त्रिविधमपि पार्वणैकोद्दिष्टभेदेन द्वि",
"3":"विधम् । तदयमर्थः यत्र द्वादशविधमुक्त्वा नित्यादिपुरस्कारकारेण",
"4":"विधिस्तत्र तदन्तर्गतमेव नित्यादि ग्राह्यम् । एवं यत्र पञ्चविधमुक्त्वा",
"5":"नित्यादिपुरस्कारेण विधिस्तत्र तथा, यत्र विभागमनुक्त्वा त्रैविध्यं",
"6":"खोक्त्वा धर्मविधिस्तत्र कात्यायन विष्ण्वाद्युक्तमिति विवेकः । इति श्राद्धभेदाः ।",
"7":"अथ श्राद्धविकृतिषूहो विचार्यते ।",
"8":"तत्र-",
"9":"अक्रोधने: शौचपरैः सततं ब्रह्मचारिभिः ।",
"10":"भवितव्यं भवद्भिश्च मया च श्राद्धकर्मणि ॥",
"11":"सर्वायास विनिर्मुकैः कामक्रोधविवर्जितैः ।",
"12":"भवितव्यं भवद्भिर्नः श्वोभूते श्राद्धकर्मणि ॥ इति ।",
"13":"एतौ निमन्त्रणानन्तरं श्राद्धाङ्गभूतनियमश्रावणार्थी मन्त्रौ, प्रकृता-",
"14":"वेकैकस्मिन्निमन्त्रित ब्राह्मणे प्रयुज्यमाना वेकोद्दिष्टे नोह्यौ, प्रकृतौ बहु.",
"15":"वचनस्य समवेतार्थत्वात् । प्रकृतौ सधो निमन्त्रणपक्षे व्रीहिमन्त्रस्य",
"16":"यवेष्विव द्वितीयमन्त्रस्य लोपः ।",
"17":"केचित्तु श्वोभूत इति पदद्वयस्यैव लोपो समर्थत्वाच्छेषस्य तु",
"18":"तेन विनापि वाक्यार्थपर्यवसानात्प्रयोगो भवत्येष । अत एवाग्निर्मा",
"19":"तस्मादेनसो गाईपत्यः प्रमुञ्चत्वित्यत्रानाहिताग्निकर्तृकेऽपि पितृयश्चे",
"20":"गार्हपत्यपदस्यैव लोप इत्याहुः ।",
"21":"विकृतौ तु अद्येत्यूहः । प्रकृतौ सद्यः पक्षे मन्त्राभावस्थार्थिक.",
"22":"त्वात् । नचार्थिकं चोदकः प्रतिदिशतीति न्यायात् । अत एव विकृ",
"23":"तौ प्रकृतौ यक्षप्रयोगे लुप्तस्यापि श्रीहिमन्त्रस्योह इत्युक्तमाकरे । दर्भ-",
"24":"बटुपक्षेऽर्थाभावान्मन्त्रलोपे प्राप्ते -",
"25":"Plan",
"26":"निधाय वा दर्भबटूनासनेषु समाहितः ।",
"27":"प्रेषानुप्रैषसंयुक्तं विधान प्रतिपादयेत् ॥",
"28":"इति हारीतवचनान्मन्त्रप्रयोगः कर्त्तव्य एव । आसनोपवेशने -",
"29":"यमः ।",
"30":"आसध्वमिति तान् ब्रूयादासनं संस्पृशन्नपि ॥ इति ।",
"31":"अत्रासध्वमिति प्रैषपाठस्यासन संस्पर्शसमानकालीनत्वादास●",
"32":"नानां च भिन्नत्वात्प्रतिब्राह्मणमावृत्तेर्बहुवचनस्यासमवेतार्थत्वादे को",
}