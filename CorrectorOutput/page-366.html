<!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:128; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; font-weight:400; color:#000000; background-color:#ffffff;">३५६              वीरमित्रोदयस्य श्राद्धप्रकाशे-<br />शुङ्गवचने पुत्राभावे पुत्र्या अधिकारः प्रतीयते ।<br />अङ्गादङ्गात् सम्भवति पुत्रवद् दुहिता नृणाम् ।<br />तस्यामात्मनि जीवन्त्यां कथमन्यो हरेद्रनम् ||<br />इति मनुवचनेन च पुत्राभावे प्रथमतो दुहितुर्धनाधिकारप्रतिपा.<br />दनेन &quot;गोत्रऋक्थानुगः पिण्ड&quot; इत्यनेन प्रथमतः पिण्डाधिकारः<br />प्रतीयते, तथापि पत्त्यनन्तरं तस्याधिकारो बोद्धव्यः ।<br />पत्नी दुहितरश्चैव पितरौ भ्रातरस्तथा ।<br />तत्सुतो गोत्रजो बन्धुः शिष्यः सब्रह्मचारिणः ॥<br />[ अ० २ प्र० ८ श्लो० १३५ |<br />एषामभावे पूर्वेषां धनभागुत्तरोत्तरः ।<br />स्वर्यातस्य ह्यपुत्रस्य सर्ववर्णेष्वयं विधिः ||<br />[ अ० २ प्र० ८ श्लो० १३६ ]<br />इति याज्ञवल्क्यवचने पत्न्यनन्तर दुहितुर्धनाधिकारप्रतिपादनेन<br />श्राद्धेऽपि तथा प्रतीतेः !<br />यत्तु -<br />अपुत्रा स्त्री यथापुत्रं पुत्रवत्यपि भर्तरि ।<br />दद्यात् पिण्डं जलं चैव जलमात्रं तु पुत्रिणी ॥<br />दुहिता पुत्रवत् कुर्यान्मातापित्रोस्तु संस्कृता ।<br />आशौचमुदकं पिण्डमेकोद्दिष्टं सदा तयोः ॥<br />इति पठ्यमानं वचनद्वयं तदमूलम् । समूलत्वेऽपि बाल देशान्तरित-<br />पुत्रसद्भावविषयमिति शूलपाणिः । सांवत्सरिक श्राद्धविषयमिति केचित् ।<br />यदपि च &quot;सर्वाभावे स्त्रियः कुर्युः स्वभर्तृणाममन्त्रकम्&quot; इति मार्क<br />ण्डेयपुराणवचनम्। &quot;कुलद्वयेऽपि चोच्छन्ने स्त्रीभिः कार्या सपिण्डता&quot;<br />इति विष्णुपुराणवचनं तदसवर्णविषयमिति शूलपाणिः ।<br />अपरे तु आसुरादिविवाहोढविषयमिदम् । याज्ञवल्क्यादिभिः प्रपौ.<br />त्रानन्तरं पत्न्या अधिकारप्रतिपादनेन अत्रत्यस्त्रीपदस्य पत्नीव्यक्त<br />[तिरिक्त ] स्त्रीपरत्वात् । आसुरादिविवाहोढायास्तु पत्नीत्वाभावमाह -<br />शातातपः-<br />धम्यैर्विवाहैरूढा या सा पक्षी परिकीर्तिता ।<br />सहाधिकारिणी ह्येषा यशादौ धर्मकर्मणि ॥<br />क्रयक्रीता च नारी सा न पक्षीत्यभिधीयते ।<br />म सा देवे न सा पित्र्ये दासीं तां मुनयो जगुः ॥</span></p></body></html>