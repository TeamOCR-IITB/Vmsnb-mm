{
"0":"            ब्राह्मणानुकल्प निरूपणम् ।           २८५",
"1":"बु विकल्पो विहितप्रतिषिद्धत्वाज्ञयेः । अत्र ब्राह्मणालुब्धमामं स्वगृहे",
"2":"पक्त्वा स्वयमेव भोक्तव्यं न तु कार्यान्तर उपयोक्तव्यम् । क्षात्रेया.",
"3":"दिलब्धं तु यथेष्टं विनियोज्यं, शुद्रलब्धस्य तु भोजन एव स्वीये प.",
"4":"रकीये वा विनियोगो न तु यथेष्टम् । तथा च व्यासः षट्त्रिंशम्मते ।",
"5":"हिरण्यामं तु श्राद्धीयं लब्ध्वं यत्क्षत्रियादितः ।",
"6":"यथेष्टं विनियोज्यं स्याद् भुञ्जीयाद्ब्राह्मणः स्वयम् ||",
"7":"आमं शूद्रस्य यत्किञ्चिच्छ्राद्धिकं प्रतिगृह्यते ।",
"8":"तत्सर्वे भोजनायालं नित्यनैमित्तिके न तु ॥",
"9":"आमादिश्राद्धे च प्राणाहुत्यादिकं लुप्यते ।",
"10":"आमश्राद्धे मन्त्रेषु केषु केन चिदूहो मरीचिनोक्तः ।",
"11":"आवाहने स्वधाकारे मन्त्रा ऊद्या विसर्जने ।",
"12":"अम्यकर्मण्यनूह्याः स्युररामश्राद्धविधिः स्मृतः ॥ इति ।",
"13":"आवाहनमन्त्रे पितृन्हविषे अत्तव इत्यत्र स्वीकर्तव इत्यूहः 1",
"14":"विसर्जन मन्त्रे तृप्ता यातेत्यत्र तस्यैतेत्यूहः |",
"15":"स्वधाकारमन्त्रे "नमोवः पितर इष इत्यत्रामायेत्यूह इति हेमाद्रिः ।",
"16":"अन्ये तु ।",
"17":"रसादिपदवदेतस्याशास्यान्नप्रतिपादकत्वान प्रदेयान्नप्रतिपाद",
"18":"कत्वं तेन स्वधाकारपदेन त्यागमन्त्रो गृह्यते । तत्र चान्नपदस्याने",
"19":"धान्यादिपदेनोहः कार्य इत्याहुः ।",
"20":"इदं चामश्राद्धं ग्रहणादन्यत्र मृताहे द्विजानां न भवति ।",
"21":"श्राद्धविघ्ने द्विजातीनामामश्राद्धं प्रकीर्त्तितम् ।",
"22":"अमावास्यादिनियतं माससंवत्सराडते ॥",
"23":"इति हारीतवचनात् ।",
"24":"दशैं रविग्रहे पित्रोः प्रत्याब्दिकमुपस्थितम् ।",
"25":"अनेनासम्भवे हेम्ना कुर्यादामेन वा सुतः ||",
"26":"इति गोभिलेन ग्रहणे आमादेः प्रतिप्रसूतत्वाश्च । अत्र दर्शादिपदानि",
"27":"उपलक्षणं पौर्णमास्यादेः । इत्यामादिश्राद्धम् ।",
"28":"अथ ब्राह्मणानुकल्प. ।",
"29":"तत्र ब्राह्मणाभावे अपात्रकं श्राद्धमिति मैथिलाः । तन्न ।",
"30":"निधाय वा दर्भबटूनासनेषु समाहितः ।",
"31":"प्रैषामुप्रैषसंयुक्तं विधानं प्रतिपादयेत् ||",
}