{
"0":"                          वृद्धिश्राद्धनिरूपणम् ।                  २९३",
"1":"जनयाः । ब्रह्मण्याद्यास्तथा सप्त ब्राह्मी वैष्णवी माहेश्वरी ऐन्द्री बाराही",
"2":"कौमारी चामुण्डेत्येताः सप्त देवमातृः । तथा दुर्गाक्षेत्रगणाधिपान्= दुर्गा",
"3":"क्षेत्राधिपं गणाधिपं च वृद्ध्यादौ वृद्धिश्राद्धात्प्राक् षोडशभिरुपचारैः",
"4":"पूजयित्वा पश्चान्नान्दीमुखान्पितॄन् श्राद्धेन पूजयेदिति । आत्मदेवता=स्वकी·",
"5":"यकुलदेवता । तया सहिताः पूज्याः । अन्यत्र स्मृत्यन्तरे ब्रह्माण्या",
"6":"द्यास्त्वष्टौ दर्शिताः । ब्रह्माणी माहेशी कौमारी वैष्णवी च वाराही.",
"7":"न्द्राणी चामुण्डा महालक्ष्मीश्च मातरः प्रोक्ताः ।",
"8":"शातातपोऽप्याह ।",
"9":"गौरी पद्मा शची मेधा सावित्री विजया जया ।",
"10":"देवसेना स्वधा स्वाहा मातरो लोकमातरः ॥",
"11":"वृतिः पुष्टिस्तथा तुष्टिरात्मदेवतया सह ।",
"12":"आभ्योऽर्धे गन्धपुष्पं च धूपं दीपं निवेदयेत् |",
"13":"तत्र मातृपूजनं कर्माङ्गश्राद्धेऽपि कार्यमिति षट्त्रिंशन्मत ए.",
"14":"घोकम् ।",
"15":"कर्मादिषु च सर्वेषु मातरः सगणाधिपाः ।",
"16":"पूजनीयाः प्रयत्तेन पूजिताः पूजयन्ति ताः ||",
"17":"आसां च पूजाधिष्ठानं वसोर्धारा निर्माणादिकं च तत्रैवोकम् ।",
"18":"प्रतिमासु च शुभ्रासु लिखित्वा च पटादिषु ।",
"19":"अपि वाक्षतपुखेषु नैवेद्यैश्च पृथग्विधैः ॥",
"20":"अत्र प्रतिमालेखाक्षतपुञ्जानां पूर्व पूर्व फलातिशयार्थम् ।",
"21":"कुड्यलना वसोर्धारा पञ्चधारा घुतेन तु ।",
"22":"कारयेत् सप्त वा धारा नातिनीचा न चोच्छ्रिताः ॥",
"23":"आयुष्याणि च शान्त्वर्थ जत्वा तत्र समाहितः ।",
"24":"आयुष्याणि = आनो भद्रा इति ऋग्वेदोकानि । तथा यानि आशीः",
"25":"प्रधानानि सुक्तानि, तथाविधमन्त्राधाराणि सामानि च ।",
"26":"एतन्मातृपूजनस्याकरणे भविष्यत्पुराणे दोषो दर्शितः ।",
"27":"अकृत्वा मातृयज्ञं तु यः श्राद्धं परिषेषयेत् ॥",
"28":"तास्तस्य क्रोधसंपन्ना हिंसां कुर्वन्ति दारुणाम् ।",
"29":"आसां स्वरूपं प्रोक्तम्-",
"30":"मार्कण्डेयपुराणे ।",
"31":"हंसयुक्तविमानाग्रे साक्षसूत्रकमण्डलुः ।",
}