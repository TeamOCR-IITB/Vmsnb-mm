{
"0":"१५८              वीरमित्रोदयस्य श्राद्धप्रकाशे-",
"1":"यक्षकर्दमलक्षणम् |",
"2":"कर्पूरा गुरुकङ्कोलदर्पकुङ्कुमचन्दनैः ।",
"3":"यक्षकर्दम इत्युक्तो गन्धः स्वर्गेऽपि दुर्लभः ॥",
"4":"इति विष्णुधर्मोत्तरोत्तमनुसन्धेयम् ।",
"5":"ब्रह्मपुराणे ।",
"6":"श्वेतचन्दनकर्पूरकुङ्कुमानि शुभानि च ।",
"7":"विलेपनार्थे दद्यात्तु यञ्चान्यत् पितृवल्लभम् ||",
"8":"कुष्टं माँसी बालकं च त्वक्कुष्टी जातिपत्रकम् ।",
"9":"नालिकोशीरमुस्तं च ग्रन्थिपर्णे च तुम्बुरम् |",
"10":"मुरा चेत्येवमादीनि गन्धयोग्यानि पैतृके ॥ इति ।",
"11":"कुष्टीः = गन्धद्रव्यभेदः । कुष्टं=कुठ इति प्रसिद्धम् । मांसी = जटामांसी |",
"12":"बाल=सुगन्धिवाला इति प्रसिद्धम् । वक्=दारचीणीति प्रसिद्धा ।",
"13":"नालिक=तज इति प्रसिद्धम् ।",
"14":"मरीचिः ।",
"15":"कर्पूरकुङ्कुमोपेतं सुगन्धिसितचन्दनम् ।",
"16":"दैविकेऽप्यथवा पित्र्ये गन्धदानं प्रशस्यते ॥ इति ।",
"17":"अथ वर्ज्यगन्धाः |",
"18":"नरसिंहे ।",
"19":"श्राद्धेषु विनियोक्तव्या न गन्धा जीर्णदारुजाः ।",
"20":"कल्कीभावं समासाद्य न च पर्युषिताः कचित् ॥",
"21":"न विगन्धाश्च दातव्या भुक्तशेषा विशेषतः ।",
"22":"ब्रह्मपुराणे ।",
"23":"पूतीकां मृगनाभि च रोचनां रक्तचन्दनम् ।",
"24":"कालीयकं जोगकं च तुतुष्कं चापि वर्जयेत् ॥",
"25":"पूर्तीका = सुगन्धितृणविशेषः, करञ्जो वेति हेमाद्रिः । कस्तूर्या विहि",
"26":"तप्रतिषिद्धत्वाद्विकल्पः । तुतुष्क=सिह्नकम् ।",
"27":"अथ पुष्पाणि ।",
"28":"वायुपुराणे ।",
"29":"पितृभ्यो यस्तु माल्यानि सुगन्धनि च दापयेत् ।",
"30":"सदा दाता श्रिया युक्तः सोऽपि याति दिवाकरम् ॥",
}