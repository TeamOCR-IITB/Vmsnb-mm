<style> body{ width: 21cm; height: 29.7cm; margin: 30mm 45mm 30mm 45mm; } </style><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika Regular'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; color:#000000; background-color:#ffffff;">१३२           वीरमित्रोदयस्य श्राद्धप्रकाशे-<br />पवित्र परमं ह्येतत् श्रीमद् रक्षोविनाशनम् ।<br />एतेन विधिना युक्तस्त्रीन् वरान् लभते नरः ॥<br />अनमायुः सुतांश्चैव ददते पितरो भुवि ।<br />भक्त्या परमया युक्तः श्रद्दधानो जितेन्द्रियः ॥<br />सप्तार्चिषं जपेद्यस्तु नित्यमेव समाहितः ।<br />सप्तद्वीपसमुद्रायां पृथिव्यामेकराड् भवेत् ||<br />                     अथ पितृस्तव ।<br />मार्कण्डेयपुराणे ।<br />ब्रह्मा चाह रुचि विप्रं श्रुत्वा तस्याभिवाञ्छितम् ।<br />प्रजापतिस्त्वं भविता स्रष्टव्या भवता प्रजाः ॥<br />सृष्ट्रा प्रजाः सुतान् विप्र समुत्पाद्य क्रियास्तथा |<br />कृताकृताधिकारस्त्वं ततः सिद्धिमवाप्स्यसि ||<br />स त्वं यथोक्तं पितृभिः कुरु दारोपसङ्ग्रहम् ।<br />कामं चेममनुध्याय कुरु तत् पितृपूजनम् ||<br />एवं च तुष्टाः पितरः प्रदास्यन्ति तवेप्सितम् ।<br />पत्नी सुतांश्च सन्तुष्टाः किं न दधुः पितामहाः ॥<br />मार्कण्डेय उवाच ।<br />इत्यूषे वचन श्रुत्वा ब्रह्मणोऽव्यक्तजन्मनः ।<br />नद्या विविक्ते पुलिने चकार पितृतर्पणम् ||<br />तुष्टाव च पितॄन् विप्रस्तवैरेभिरथाऽऽदृतः ।<br />एकाग्रप्रयतो भूत्वा भक्तिनम्रात्मको रुचिः ||<br />                    रुचिरुवाच ।<br />नमस्येऽहं पितॄन् भक्त्या ये वसन्त्यधिदेवताः ।<br />देवैरपि हि तर्प्यन्ते ये श्राद्धेषु स्वधोत्तरैः ॥<br />नमस्येऽहं पितॄन् स्वर्गे ये तर्प्यन्ते महर्षिभिः ।<br />॥ द्धैर्मनोमयैर्भक्त्या भुक्तिमुक्तिमभीप्सुभिः ॥<br />नमस्येऽहं पितॄन् स्वर्ग्यान् ते च सन्तर्पयन्ति तान् ।<br />श्राद्धेषु दिव्यैः सकलैरुपहारैरनुत्तमैः ॥<br />नमस्येऽहं पितॄन् भक्त्या येऽर्यन्ते गुह्यकैर्दिथि ।<br />तन्मयत्वेन बाञ्छद्भिर्वृद्धिमात्यन्तिकीं शुभाम् ॥<br /></span></p></body></html>