{
"0":"निमन्त्रित ब्राह्मणानां भोजननियमाः । ११७",
"1":"अपेक्षादेः कारणे वक्तव्ये पाणिना संज्ञासङ्केतमपेक्षादिसुचकं कुर्वन्",
"2":"भुञ्जीतेति ।",
"3":"मनुः ।",
"4":"यावदन्नं भवत्युष्णं यावदश्नन्ति वाग्यताः ।",
"5":"तावदश्नन्ति पितरो यावन्त्रोका हविर्गुणाः ॥",
"6":"( अ० ३ श्लो० २३७ )",
"7":"भत्रि ।",
"8":"हुङ्कारेणापि यो ब्रूयात् हस्ताद्वाऽपि गुणान् वदेत् ।",
"9":"भूतलाबोद्धरेत् पात्रं मुञ्चेद्धस्तेन वा पिवन् ॥",
"10":"प्रौढपादो बहिःकक्षो बहिर्जानुकरोऽथवा ।",
"11":"अङ्गुष्ठेन विनाश्नाति मुखशब्देन वा पुनः ॥",
"12":"पीत्वाऽवशिष्टतोयानि पुनरुद्धृत्य वा पिबेत् ।",
"13":"खादितार्थान् पुनः खादेन मोदकानि फलानि वा ॥",
"14":"मुखेन वा धमेदन्नं निष्ठीवेद्भाजनेऽपि वा ।",
"15":"इत्थमश्नन् द्विजः श्राद्ध हत्वा गच्छत्यधोगतिम् ॥",
"16":"पात्रमित्यस्य मुञ्चेदित्यत्राप्यन्वयः । प्रौढपादस्तु -",
"17":"आसनारूढपादस्तु प्रौढपादः स उच्यते ॥",
"18":"इति भविष्यपुराणेऽभिहितः । बहिःको = बहिर्भूतकक्षद्वयः ।",
"19":"वायुपुराणेऽपि ।",
"20":"यावन्न स्तूयते चान्नं यावदोष्ण न मुञ्चति ।",
"21":"तावदश्नन्ति पितरो यावदश्नन्ति वाग्यताः ॥",
"22":"प्रभासखण्डे ।",
"23":"रसा यत्र प्रशस्यन्ते भोक्तारो बन्धुगोत्रिणः ।",
"24":"राजवार्तादिसंक्रन्दो रक्षःश्राद्धस्य लक्षणम् ॥",
"25":"भोकारो=बन्धुगोत्रिणः । पित्रादिस्थाने भोकार इत्यर्थः । श्राद्ध-",
"26":"शेषभोजनं तु तेषां विहितमेव । रसशंसादि, रक्षः श्राद्धस्य लक्षण",
"27":"सूचकम, तत् आद्धं पितृतृप्तिकरं न भवतीत्यर्थः । हविर्गुणप्रशंसा-",
"28":"निषेधस्तु श्राद्धसमाप्तेः पूर्वमेवेत्यभिप्रेत्याह वृद्धवशिष्ठ,",
"29":"श्राद्धावसाने कर्तव्या द्विजैरन्नगुणस्तुतिः |",
"30":"निगमः,",
"31":"मानपानादिकं श्राद्धे वारयेन्मुखतः कचित् ।",
"32":"अनिष्टत्वाद बहुत्वाद्वा वारणं हस्तसंज्ञया ||",
}