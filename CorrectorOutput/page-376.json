{
"0":"३६६           वीरामेत्रोदयस्य श्राद्धप्रकाशे-",
"1":"",
"2":"ॐ भुवः स्वाहा | स्वः स्वाहा | भूर्भुवः स्वः स्वाहा ।",
"3":"एवं क्रमेण जुहुयात श्राद्धोकं च यथाक्रमम् ।",
"4":"सप्तमेऽहनि ( १ ) विप्रेन्द्रान् आद्धार्हान विप्र योजयेत् ॥",
"5":"सर्वेषां चैव विप्राणा वस्त्राभरणसंयुतम् ।",
"6":"वाहन शयनं ( २) कांस्यमासनादि च भाजनम् ॥",
"7":"हैमं वै राजतं धेनुं तिलक्षेत्रं च वै गृहम् ।",
"8":"दासीदासगणं चैव दातव्यं दक्षिणापि च ॥",
"9":"पिण्डश पूर्ववदेयं पृथगुक्तप्रकारतः ।",
"10":"ब्राह्मणानां सहस्रं च भोजयेच सदक्षिणम् ।",
"11":"एकं वा योगनिरतं ब्रह्मनिष्ठं जितेन्द्रियम् ॥",
"12":"प्रत्यहं चैव रुद्रस्य महाचरुनिवेदनम् |",
"13":"विशेषमेतत् कथितमशेषं श्राद्धचोदितम् ||",
"14":"मृते कुर्यान्न कुर्याद्वा जीवन मुक्तो यतः स्वयम् ।",
"15":"नित्यं नैमित्तिक यत्तु कुर्याद्वा सन्त्यजेत वा ॥",
"16":"बान्धवेऽपि मृते तस्य नैषाशौचं विधीयते ।",
"17":"सूतकं च न सन्देहः स्नानमात्रेण शुद्ध्यति ।",
"18":"पश्चाजाते कुमारे च स्वक्षेत्रे चात्मनो यदि ॥",
"19":"तस्य सर्व प्रकर्तव्यं पुत्रोऽपि ब्रह्मबिद् भवेत् ।",
"20":"कन्यका यदि सञ्जाता पश्चात्तस्य महात्मनः ॥",
"21":"एकपर्णा इवाज्ञेया अपर्णा इव सुव्रता ।",
"22":"भवत्येव न संदेहस्तस्याश्चान्वयजा अपि ॥",
"23":"मुच्यन्ते नात्र सन्देहः पितरो नरकादपि ।",
"24":"मुच्यन्ते (३) सर्वकर्माणो मातरः पितरस्तथा ॥",
"25":"काळङ्गते द्विजे भूमौ खनेद्वापि दहेत वा ।",
"26":"पुत्रकृत्यमशेषं वा कृत्वा दोषो न विद्यत ॥",
"27":"कर्मणा चोत्तरेणैव गतिरस्य महात्मनः ।",
"28":"ब्रह्मणा कथितं सर्वे मुनीनां भावितात्मनाम् ॥",
"29":"( १ ) योगीन्द्रान् श्राद्धाहानपि भोजयेत् । इति मु० लि० पु० पाठः",
"30":"( २ ) यानं कास्यताम्रादिभाजनम् । इति मु० लि० पाठः ।",
"31":"( ३ ) कर्मणानेनेति मु० कि० पाठः ।",
"32":"1",
}