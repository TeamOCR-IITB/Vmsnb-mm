{
"0":"११२           बीरमित्रोदयस्य श्राद्धप्रकाशे-",
"1":"पर्यटन् सीममध्ये तु कदाचित्र प्रदुष्यति ॥",
"2":"श्राद्धभुक् पुनर्भोजनादि न कुर्यादित्याह यमः -",
"3":"पुनर्भोजनमध्वानं भाराध्ययनमैथुनम् ।",
"4":"सन्ध्यां प्रतिग्रहं होमं श्राद्धभुग् वर्जयेत् सदा ॥",
"5":"सदेति, निमन्त्रणक्षणमारभ्य श्राद्धाहोरात्रपर्यन्तम् । सन्ध्या",
"6":"होमादौ विशेषो भविष्यतपुराणे --",
"7":"दशकृत्वः पिवेदापो गायत्र्या श्रद्धभुग् द्विजः ।",
"8":"ततः सन्ध्यामुपासीत जपेच्च जुहुयादपि ॥ इति ।",
"9":"अयं निमन्त्रितनियमः पूर्वदिने श्रद्धदिने वा निमन्त्रणमारभ्य",
"10":"भवति निमन्त्रणप्रयुक्तत्वान्नियमजातस्येत्ति दिक् । इति निमन्त्रित ब्राह्मण",
"11":"नियमाः ।",
"12":"अथ कर्तृनियमाः ।",
"13":"तत्र देवल:---",
"14":"अक्रोधो निर्वृतः स्वस्थः श्रद्धावानत्वरः शुचिः ।",
"15":"समाहितमनाः श्राद्धक्रियायामसकृद्भवेत् ॥",
"16":"अक्रोधः क्रोधशुन्यः । उपलक्षणमेतनमात्सर्यादीनाम् । निर्वृत्तः-",
"17":"सुप्रसन्नः । स्वस्थः =अव्याकुलीकृतचित्तः । असकृत् =श्राद्धसमाप्ति-",
"18":"पर्यन्तम् ।",
"19":"विष्णु:-",
"20":"कोपं परिहरेत् नाश्रुपातयेत् न त्वरां कुर्यात् ।",
"21":"मत्र यस्यामङ्गादिलोपः सम्भाव्यते तादृशी त्वरा निषिध्यते ।",
"22":"प्रयोगप्राशुभावस्तु विध्यनुमत एवेति न निषिध्यते ।",
"23":"पैठीनसिः--",
"24":"श्राद्धे सत्यं चाक्रोध च शौचं च त्वरांच प्रशंसति ।",
"25":"वाराहपुराणे ---",
"26":"दन्तकाष्ठं व विसृजेत् ब्रह्मचारी शुचिर्भवेत् ।",
"27":"दन्तप्रक्षालनार्थे दन्तकाष्ठं नादद्यादित्यर्थः । ब्रह्मचर्ये चाष्टप्रका",
"28":"रमैथुनवर्जनम् । तदाह गोभिलः ।",
"29":"स्मरणं कीर्तन केलिः प्रेक्षणं गुह्यमाषणम् ।",
"30":"सङ्कल्पोऽध्यवसायश्च क्रियानिर्वृतिरेव च ॥",
"31":"एतन्मैथुनमष्टाङ्गं प्रवदन्ति मनीषिणः ।",
"32":"विपरीतं ब्रह्मचर्यमेतदेवाष्टलक्षणम् ।",
}