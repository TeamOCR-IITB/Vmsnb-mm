{
"0":"१०२             वीरमित्रोदयस्य श्राद्धप्रकाशे-",
"1":"नन्विदं विहितनिषिद्धस्वरूपज्ञानं न परीक्षणमन्तरेणोपपद्यते",
"2":"तत्र परीक्षणं विश्वामित्रेण निषिद्धम् ।",
"3":"न ब्राह्मणं परीक्षेत कदाचिदपि बुद्धिमान् ।",
"4":"दातून परीक्ष्य दत्तानि नयन्ति नरकं ध्रुवम् ॥",
"5":"भविष्यपुराणेऽपि । आदित्य उवाच ।",
"6":"एवमेव न सन्देहो यथा वदलि खेचर |",
"7":"ममाप्येतन्मतं वीर ब्राह्मणं न परीक्षयेत् ॥",
"8":"तत् कथं परीक्षणव्यतिरेकेण विहितज्ञानं कार्यमिति । सत्यम् ।",
"9":"निषेधस्यान्नदान पर्गक्षापरत्वेनाप्युपपत्तेः । श्राद्धे परीक्षायां बा.",
"10":"धकाभावात् ।",
"11":"अत एव विष्णुधर्मोत्तरे,",
"12":"अन्नदाने न कर्तव्यं पात्रावेक्षणमेव तु ।",
"13":"अनं सर्वत्र दातव्यं धर्मकामेन वै द्विज |",
"14":"सदोषेऽपि तु निर्दोषं सगुणेऽपि गुणावहम् ।",
"15":"तस्मात् सर्वप्रयत्नेन देयमनं सदैव तु ||",
"16":"पित्र्ये कर्मणि तु प्राशः परीक्षेत प्रयत्नतः ।",
"17":"बिष्णुरपि ।",
"18":"दैवे कर्मणि ब्राह्मणं न परीक्षेत यत्नात् परीक्षेत पित्र्ये ।",
"19":"केचित्तु स्वयं परीक्षणस्यायं निषेधोऽन्यद्वारा परीक्षणे न दोष",
"20":"इति वदन्ति ।",
"21":"परीक्षण प्रकार उतो मत्स्यपुराणे ।",
"22":"शीलं संवलता ज्ञेयं शौचं सयवहारतः ।",
"23":"प्रशा सङ्कथनाद् ज्ञेया त्रिभिः पात्रं परीक्ष्यते ॥ इति ।",
"24":"इय च श्राद्धीयब्राह्मणपरीक्षा अतिथिव्यतिरिक्तस्य ।",
"25":"न परीक्षेत चारित्रं न विद्यां न कुलं तथा ।",
"26":"न शीलं न च देशादीनतिथेरागतस्य हि ॥",
"27":"कुरूपं वा सुरूपं वा कुचैलं वा सुवाससम् ।",
"28":"विद्यावन्तमविद्यं वा सगुणं वाथ निर्गुणम् ॥",
"29":"मन्येत विष्णुमेवैनं साक्षान्नारायणं हरिम् ।",
"30":"अतिथि समनुप्राप्तं विचिकित्सेन कर्हि चित् ॥",
"31":"इति नृसिंहपुराणे तत्परीक्षणनिषेधात् ।",
"32":"गुणागुणविचारेण धमन्ते तेऽवमानिताः ।",
"33":"निर्दहत्याशु गृहिणं ताइशेष्वमानना ||",
}