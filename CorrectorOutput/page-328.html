<!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:128; font-style:normal;">
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; font-weight:400; color:#000000; background-color:#ffffff;">३१८         वीर मित्रोदयस्य श्राद्धप्रकाशे-<br />अत्रान्नपाकस्तन्त्रेण ।<br />महालये गयाश्राद्धे गतासूनां क्षयेऽहनि ।<br />तन्त्रेण अपणं कृत्वा श्राद्धं कुर्यात्पृथक् पृथक् ॥<br />इति पुलस्त्योक्तेः ।<br />अत्र विश्वेदेवा धुरिलोचनसंज्ञकाः ।<br />&quot; अपि कन्यागते सूर्ये काम्ये च धुरिलोचनौ&quot; इत्यादिपुराणमत् ।<br />इति भाद्रपदपक्षश्राद्धनिर्णयः ।<br />अस्मिन्पक्षे भरण्यां श्राद्धमुक्तम् ।<br />मात्स्ये -<br />भरणी पितृपक्षे तु महती परिकीर्त्तिता ।<br />अस्यां येन कृतं श्राद्धं स गयाश्राद्धकृद्भवेत् ।<br />इति भरणीश्राद्धम् ।<br />अत्रापरपक्षे त्रयोदश्यां श्राद्धं कार्यम् ।<br />अपि जायेत सोऽस्माकं कुले कश्चिन्नरोत्तमः ।<br />प्रावृट्कालेऽसितिपक्षे त्रयोदश्यां समाहितः ।<br />मधुप्लुतेन यः श्राद्धं पायलेन समाचरेत् ||<br />इति विष्णुक्तेः ।<br />तथा मघास्वपि<br />मधुमांसैश्च शाकैश्च पयसा पायसेन च ।<br />एष नो दास्यति श्राद्धं वर्षासु च मघासु च ॥<br />इति वसिष्ठोक्तेः । उभययोगे प्राशस्त्यमुक्तं -<br />विष्णुषर्मोत्तरे ।<br />मघायुक्ता च तत्रापि शस्ता राजँस्त्रयोदशी । इति ।<br />प्राच्यास्त्वेतस्मादेव वाक्यात्-<br />प्रौष्ठपद्यामतीतायां मघायुक्तां त्रयोदशीम् ।<br />प्राप्य श्राद्धं हि कर्त्तव्यं मधुना पायसेन च ॥<br />इति शङ्खवचनाच्च मघायुक्तत्रयोदश्यां श्राद्धमाहुः ।<br />त्रयोदशीश्राद्धं चैकवर्गस्य न कार्य,<br />श्राद्ध नैकस्य वर्गस्य त्रयोदश्यामुपक्रमेत् ।<br />न तृप्तास्तत्र ये यस्य प्रजा हिंसन्ति तस्य ते ॥<br />इति कार्ष्णाजिनिवचनात् । एकवर्गस्प= पितृमातृवर्गस्य । किन्तु मा<br />सामहवर्गस्यापि कार्यम् । एकवर्गमात्रप्राप्तिश्च भ्रमादाश्वलायनगृ</span></p></body></html>