{
"0":"१३२           वीरमित्रोदयस्य श्राद्धप्रकाशे-",
"1":"पवित्र परमं ह्येतत् श्रीमद् रक्षोविनाशनम् ।",
"2":"एतेन विधिना युक्तस्त्रीन् वरान् लभते नरः ॥",
"3":"अनमायुः सुतांश्चैव ददते पितरो भुवि ।",
"4":"भक्त्या परमया युक्तः श्रद्दधानो जितेन्द्रियः ॥",
"5":"सप्तार्चिषं जपेद्यस्तु नित्यमेव समाहितः ।",
"6":"सप्तद्वीपसमुद्रायां पृथिव्यामेकराड् भवेत् ||",
"7":"                     अथ पितृस्तव ।",
"8":"मार्कण्डेयपुराणे ।",
"9":"ब्रह्मा चाह रुचि विप्रं श्रुत्वा तस्याभिवाञ्छितम् ।",
"10":"प्रजापतिस्त्वं भविता स्रष्टव्या भवता प्रजाः ॥",
"11":"सृष्ट्रा प्रजाः सुतान् विप्र समुत्पाद्य क्रियास्तथा |",
"12":"कृताकृताधिकारस्त्वं ततः सिद्धिमवाप्स्यसि ||",
"13":"स त्वं यथोक्तं पितृभिः कुरु दारोपसङ्ग्रहम् ।",
"14":"कामं चेममनुध्याय कुरु तत् पितृपूजनम् ||",
"15":"एवं च तुष्टाः पितरः प्रदास्यन्ति तवेप्सितम् ।",
"16":"पत्नी सुतांश्च सन्तुष्टाः किं न दधुः पितामहाः ॥",
"17":"मार्कण्डेय उवाच ।",
"18":"इत्यूषे वचन श्रुत्वा ब्रह्मणोऽव्यक्तजन्मनः ।",
"19":"नद्या विविक्ते पुलिने चकार पितृतर्पणम् ||",
"20":"तुष्टाव च पितॄन् विप्रस्तवैरेभिरथाऽऽदृतः ।",
"21":"एकाग्रप्रयतो भूत्वा भक्तिनम्रात्मको रुचिः ||",
"22":"                    रुचिरुवाच ।",
"23":"नमस्येऽहं पितॄन् भक्त्या ये वसन्त्यधिदेवताः ।",
"24":"देवैरपि हि तर्प्यन्ते ये श्राद्धेषु स्वधोत्तरैः ॥",
"25":"नमस्येऽहं पितॄन् स्वर्गे ये तर्प्यन्ते महर्षिभिः ।",
"26":"॥ द्धैर्मनोमयैर्भक्त्या भुक्तिमुक्तिमभीप्सुभिः ॥",
"27":"नमस्येऽहं पितॄन् स्वर्ग्यान् ते च सन्तर्पयन्ति तान् ।",
"28":"श्राद्धेषु दिव्यैः सकलैरुपहारैरनुत्तमैः ॥",
"29":"नमस्येऽहं पितॄन् भक्त्या येऽर्यन्ते गुह्यकैर्दिथि ।",
"30":"तन्मयत्वेन बाञ्छद्भिर्वृद्धिमात्यन्तिकीं शुभाम् ॥",
}