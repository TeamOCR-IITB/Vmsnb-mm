{
"0":"२९०              वीर मित्रोदयस्य श्राद्धप्रकाशे-",
"1":"पितृन्नान्दीमुखानेव तर्पयेद्विधिपूर्वकम् ॥ इति ।",
"2":"आभ्युदयिकं = स्वाभ्युदयार्थकर्म, राज्याभिषेकनवग्रहमख महादानादि ।",
"3":"माल्यं गर्भाधान सीमन्तोन्नयनादि । अतिशोभन इति माङ्गल्यविशेष.",
"4":"णं, तेन ब्राह्मण्यश्च वृद्धा जीवत्पत्यो जीवत्प्रजा यद्यदुपदिशेयुस्तत्त.",
"5":"कुर्युः, अथ खलूच्चावचा जनपदधर्मा ग्रामधर्माश्च तान् विवाहे प्रती.",
"6":"यादित्याश्वलायनसूत्रानुमतस्याचारप्राप्तस्य फलवस्त्रादिभिर्गर्भिणीपू.",
"7":"जनोत्सवादेर्विवाहाङ्ग हरिद्रावन्दनादेश्व व्यावृत्तिः ।",
"8":"मत्स्य पुराणेऽपि ।",
"9":"उत्सवानन्दसंताने यशोद्वाहादिमङ्गले ।",
"10":"मातरः प्रथमं पूज्याः पितरस्तदनन्तरम् ||",
"11":"ततो मातामहा राजन्विश्वेदेवास्तथैव च ||",
"12":"उत्सव = पुत्र जन्म | आनन्दः = पुंसवनादिः । यज्ञो = ज्योतिष्टोमादिः ।",
"13":"मातरः प्रथममिति मातॄणां पित्रादिश्राद्धात्पूर्व कर्त्तव्यता । विश्वेदेवा इति",
"14":"न क्रमपरम् । इदं चोपलक्षणं वैदिककर्ममात्रस्य, अत एवोक तत्रैव,",
"15":""नानिष्टा तु पितॄन् श्राद्धे कर्म वैदिकमाचरेत्" इति । उपलक्षणत्वे",
"16":"ऽपि च पूर्वोक्तमार्ग्यवचने पुत्रोत्पत्तीति ग्रहणात्पुत्रोत्पत्तिरेव निमित्तं",
"17":"न तु जातकर्म, तत्र -",
"18":"नाष्टकासु भवेच्छ्राद्धं न श्राद्धे श्राद्धमिग्यते ।",
"19":"न सोष्यन्तीजातकर्मप्रेोषितागतकर्मसु ॥",
"20":"इति छन्दोगपरिशिष्टे तन्निषेधात् । अतश्च प्रहणवनैमित्तिकं भाद्धं",
"21":"पुत्रजन्मन्यपि भवत्येव न तु कर्माङ्गम् । अत एव -",
"22":"निषेककाले सोमे च सीमन्तोन्नयने तथा ।",
"23":"ज्ञेयं पुंसवने श्राद्धं कर्माङ्ग वृद्धिवत्कृतम् ||",
"24":"इति पारस्करवचने कर्माङ्गश्राद्धविषयत्वेन जातकर्म नोपाप्तं किन्तु",
"25":"वृद्धिवदिति पुत्रजन्मनिमिष्तं श्राद्धं दृष्टान्तत्वेन पृथगेवोपात्तम् । अतएव-",
"26":"यशोद्वाहप्रतिष्ठासु मेखलाबन्धमोक्षयोः ।",
"27":"पुत्रजन्मवृषोत्सर्गे-",
"28":"इति जाबालिवचनेऽपि पुत्रजन्मैव गृहीतम् ।",
"29":"अन्त्राधिकारी विष्णुपुराणे ।",
"30":"जातस्य जातकर्मादि क्रियाकाण्डमशेषतः ।",
"31":"पुत्रस्य कुर्वीत पिता श्राद्धं चाभ्युदयात्मकम् ॥",
}