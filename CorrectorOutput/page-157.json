{
"0":"श्राद्धे विहितनिषिद्धदेशनिरूपणम् । १४७",
"1":"कुर्याच्छ्राद्धमयैतेषु नित्यमेव यथाविधि ।",
"2":"प्राग्दक्षिणां दिशं गत्वा सर्वकामचिकीर्षया ।",
"3":"अत्र च श्राद्धे प्रशस्तत्वेन कीर्तितानां नानादेशीयतीर्थानां स्व.",
"4":"रूपाणि तत्तद्देशवासिभ्योऽधिगन्तव्यानि । अत्र च तीर्थादिदेशेषु",
"5":"आनन्त्यादिश्रवणाद् गुणफलसम्बन्धपरा एव तद्विधयो न तु तीर्था.",
"6":"दर्दानामङ्गत्वपराः । अतश्च तदभावेऽपि न श्राद्धवैगुण्यमिति ध्येयम् ।",
"7":"            अथ निषिद्धदेशा |",
"8":"वायुपुराणे ।",
"9":"त्रिशङ्कोर्वर्जयेद्देशं सर्व द्वादशयोजनम् ।",
"10":"उत्तरेण महानद्या दक्षिणेन तु कीकटम् ||",
"11":"देशस्त्रैशङ्कवो नाम श्राद्धकर्माणि वर्जितः ।",
"12":"कारस्कराः कलिङ्गाश्च सिन्धोरुत्तरमेव च ।",
"13":"प्रनष्टाश्रमवर्णाश्च देशा वर्ज्याः प्रयत्नतः ॥",
"14":"विष्णु. ।",
"15":"न म्लेच्छविषये श्राद्धं कुर्यात् । न च गच्छेत् ।",
"16":"तथा -",
"17":"चातुर्वर्ण्यव्यवस्थानं यस्मिन् देशे न विद्यते ।",
"18":"तं म्लेच्छदेशं जानीयादार्यावर्तमतः परम् (१) ॥",
"19":"ब्रह्मपुराणे ।",
"20":"परकीयगृहे यस्तु स्वान् पितॄंस्तर्पयेज्जडः ।",
"21":"तद्भूमिस्वामिनस्तस्य हरन्ति पितरो बलात् ॥",
"22":"अग्रभागं ततस्तेभ्यो दद्यान्मूल्यं च जीवताम् ।",
"23":"गृह इति भूमिभागोपलक्षणम् | "पारक्यभूमिभाग" इति यमव-",
"24":"चनात् । स्वीयभूमेरभावे कथं श्राद्धं कर्तव्यमित्याकाङ्क्षायामुच्यते ।",
"25":"अप्रभागमिति । श्राद्धीयद्रव्यस्य प्रथममेकदेशमुद्धृत्य भूमिस्वामिपितृ-",
"26":"भ्यो दद्यात् । जीवतामिति - जीवत्सु भूमिस्वामिपितृषु मूल्यं दद्यादिति",
"27":"शूलपाण्यादयः ।",
"28":"अन्ये चकारो वार्ये स्वामिपितृभ्यो अग्रभागं मूल्यं वा दद्या.",
"29":"दित्याहुः ।",
"30":"इदं च पितृभ्योऽग्रदानं पितृरीत्या कार्यमिति मैथिलाः । देवरीत्येति",
"31":"उपायकारः ।",
"32":"(१) आर्यदेशस्ततः पर इति दानखण्डहेमाद्र। पाठः ।",
}