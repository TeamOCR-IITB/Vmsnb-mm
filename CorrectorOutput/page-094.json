{ "0":"८४ वीरमित्रोदयस्य श्रद्धप्रकाशे-", "1":"किञ्चिन्न तस्य दातव्यं चाण्डालसदृशो हि सः ॥", "2":"नालीक्षेत्रे कर्षणकर्तेत्यर्थः ।", "3":"मनु:-.", "4":"अवतैयैर्द्विजैर्भुक्त परिवेत्रादिभिस्तथा ।", "5":"आपाङ्केयैर्यदन्यैश्च तद्वै रक्षासि भुञ्जते ॥", "6":" ( अ० ३ लो० १७० )", "7":"अवताः = असंयताः शौचाचारविवर्जिता इति यावत् । परिवेत्रादय", "8":"इत्यादिशब्दात् परिवित्तिः । तेषां लक्षणमुक्तं वृद्धयाज्ञवल्क्यादिभिः ।", "9":"तत्र वृद्धयाज्ञवल्क्यः-", "10":"आवसथ्यमनादृत्य त्रेतायां यः प्रवर्तते ।", "11":"सोऽनाहिताग्निर्भवति परिषेत्ता तथोच्यते ॥", "12":"आवसथ्यम्= औपासनाझिम्। अनादृत्य=असंगृह्य | त्रेता =र्गाहपत्याहवनी", "13":"यदक्षिणाद्मयः । अनाहिताग्निः=आधानजन्यफलरहितो भवतीत्यर्थः ।", "14":"मनुः ।", "15":"दाराग्निहोत्रसंयोगं कुरुते योऽप्रजे स्थिते ।", "16":"परिवेत्ता स विज्ञेयः परिवित्तिस्तु पूर्वजः ।", "17":"( अ० ३ श्लो० १७१ )", "18":"स्थिते दाराग्निहोत्र संयोगं विनेति शेषः । अग्निहोत्रशब्द: कर्मव", "19":"धनोऽपि आघाने लाक्षणिक इति मेधातिथिप्रभृतयः । वस्तुतस्तु यथा", "20":"श्रुतः कर्मवाचक एव । तेन यथा ज्येष्ठेऽक्कतदारे दारसंयोगात् दोषः", "21":"तथा ज्येष्ठेन अग्निहोत्रानारम्भे कनिष्ठस्याग्निहोत्र इत्यर्थः । न च गार्ग्य", "22":"णाघाने परिवित्यादेरुक्तत्वादेकश्रुतिकल्पनालाघवाद झिहोत्र पदमा", "23":"धानपरमिति वाच्यम् । भिन्नश्रुतिकल्पनस्य फलमुखत्वेनादुष्टत्वान्त", "24":"दनुरोधेनाग्निहोत्रशब्दे लक्षणायोगात् ।", "25":"दर्शेष्टि पौर्णमासेष्टि सोमेज्यामन्झिसंग्रहम् ।", "26":"अग्निहोत्रं विवाहं च प्रयोगे प्रथमे स्थितम् ।", "27":"न कुर्याजनके ज्येष्ठे सोदरे वाप्यकुर्वति ॥", "28":"इत्यग्निहोत्रस्य त्रिकाण्डमण्डनेन पृथगुपादानाच्च ।", "29":"गर्ग:-", "30":"सोदर्ये सत्यपि ज्येष्ठे न कुर्याद्दारसंग्रहम् ।", "31":"भावसथ्यं तथाचानं, पतितस्त्वन्यथा भवेत् ।", }