<style> body{ width: 21cm; height: 29.7cm; margin: 30mm 45mm 30mm 45mm; } </style><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika Regular'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; color:#000000; background-color:#ffffff;">                    वृद्धिश्राद्धनिरूपणम् ।                            २८९<br />पिण्डश्च, नामैक्ये तु द्विवचनादिप्रयोग इति नारायणवृत्तिः । एतच जो<br />वति भर्तरि कार्यम्, मृते तु तस्मिन् लुप्यते &quot;आदूधं नवभ्यां कुर्यात्<br />तन्मृते भर्तेरि लुप्यत&quot; इति वचनादिति दाक्षिणात्याः । तदसत् । अस्य<br />वाक्यस्य क्वापि महानिबन्धेऽदर्शनात् । एतच्चानुपनीतोऽपि<br />कुर्यात् । तथाचेदमेव प्रक्रम्य -<br />मात्स्ये ।<br />एतच्चानुपनीतोऽपि कुर्यात्सर्वेषु पर्वसु । इत्यष्टकान्वष्ठका श्राद्धनिर्णयः ।<br />अथ वृद्धिश्राद्धम् ।<br />तन्निमितान्याह वृद्धगार्ग्यः ।<br />अग्न्याधानाभिषेकादाविष्टापूर्ते स्त्रिया ऋतौ ।<br />वृद्धिश्राद्धं प्रकुर्वीत आश्रमग्रहणे तथा ॥<br />ऋतावाद्य एव ।<br />गार्ग्योऽपि ।<br />पुत्रोत्पत्तिप्रतिष्ठासु तन्मौञ्जीत्यागबन्धने ।<br />चूड़ायां च बिवाहे च वृद्धिश्राद्धं विधीयते ।<br />विष्णुपुराणेऽपि ।<br />कन्यापुत्रविवाहेषु प्रवेशे नववेश्मनः ।<br />नामकर्माणि बालानां चूड़ाकर्मादिके तथा ॥<br />सीमन्तोन्नयने चैव पुत्रादिमुखदर्शने ।<br />नान्दीमुखान्पितृगणान्पूजयेत्प्रयतो गृही ॥ इति ।<br />अत्र चूड़ाकर्मादिक इत्यादिपदात्, अनुकानां गर्भाधानोपनयना.<br />दीनामपि ग्रहणम् । पुत्रस्यादिमं मुखदर्शनं जन्म पुत्रजन्मेति यावत् ।<br />पूर्वोक्तगार्ग्यादिवचनेषु साक्षात्पुत्रजन्मन एवोपादानात् ।<br />वसिष्ठः ।<br />पुत्रजन्मविवाहादौ वृद्धिश्राद्धमुदाहृतम् । इति |<br />यशोद्वाहप्रतिष्ठासु मेखलाबन्धमोक्षयोः ।<br />पुत्रजन्मवृषोत्सर्गे वृद्धिश्राद्धं समाचरेत् ॥ इति ।<br />जाबालिः ।<br />ब्रह्मपुराणे ।<br />कर्मण्यथाभ्युदयिके माङ्गल्ये चातिशोभने ।<br />जन्मन्यथोपनयने विवाहे पुत्रकस्य च ॥</span></p></body></html>