{
"0":"२९६              वीरमित्रोदयस्य श्राद्धप्रकाशे-",
"1":"अत्र पित्रादीनां त्रयाणामश्रुमुखा इति संज्ञा, प्रपितामहपित्रादीनां",
"2":"त्रयाणां नान्दीमुखा इति संज्ञा, तस्मादृद्धिश्राद्धे वृद्धप्रपितामहादय",
"3":"एव नान्दीमुखास्त एव च देवता इत्याहुः |",
"4":"तन्न | "स्वपितृभ्यः पिता तद्यात्सुतसंस्कारकर्मसु " इति छन्दोग",
"5":"परिशिष्टवचनात्, "पूर्वेणुमातृक श्राद्धं कर्माहे पैतृकं स्मृत" मिति वसि",
"6":"छोकत्वात्, "एवं प्रदक्षिणावृत्को वृद्धौ नान्दीमुखान्पितॄन् " यजेतेति",
"7":"याज्ञवल्क्यवचनात्, नान्दीमुखाः पितरः पितामहाः प्रपितामहश्चेतिका",
"8":"त्यायनवचनात्, नान्दीमुखेभ्यः पितृभ्यः पितामहेभ्यः प्रपितामहेभ्यश्चे",
"9":"ति गोभिलवचनात्, नान्दीमुखं पितृगणं पूजयेत्प्रयतो गृहीति विष्णुपुरा",
"10":"णाव, तस्मात्पितृभ्यः पूर्वेद्युः करोति पितृभ्य एव तद्यचमिति पूर्वो-",
"11":"दाहृतब्राह्मणाच्च पित्रादित्रिकस्यैव देवतात्वप्रतीतेः । नान्दीमुख",
"12":"संज्ञा परं तेषामपि वाचनिकी । तेन पित्रादीनां त्रयाणामेव वृद्धौ",
"13":"देवतात्वं नान्दीमुखत्वं चेति । अत्र च पित्रादीनां देवतानां नान्दीमु",
"14":"स्वत्वस्य गुणत्वात्तद्विशिष्टानामेवोल्लुखः, यथा नये दात्र इन्द्राय प्रदात्रे",
"15":"विष्णवे शिपिविष्टायेत्यत्राग्त्यादीनां देवतानां 'दात्रादिगुणविशिक्ष",
"16":"नामेषोल्लेख इति । प्रपितामहपित्रादीनां तु नान्दीमुखत्वस्य गुणस्त्र",
"17":"भावान्नोल्लेख इत्यग्रे स्फुटम् ।",
"18":"किन ।",
"19":"माता पितामही चैव संपूज्या प्रपितामही ।",
"20":"पित्रादयस्त्रयश्चैव मातुः पित्रादयस्त्रयः ||",
"21":"एते नवार्चनीयाः स्युः पितरोऽभ्युदये द्विजैः ।",
"22":"इत्याश्वलायनवचने स्पष्टमेव मात्रादीनां पितृपितामहप्रपितामहा.",
"23":"नां मातामहादीनां नवानामभ्युदये देवतात्वाभिधानात् । तथा "मा.",
"24":"तृपूर्वान्पितृन्पूज्य ततो मातामहानपि " इति चतुर्विंशतिमते, तथा.",
"25":"नान्दीमुखा पितर इति कात्यायनवचनेऽपीति कः प्रसङ्ग उत्तर-",
"26":"त्रिकस्य ।",
"27":"किञ्च-",
"28":"नान्दीमुखे विवाहे च प्रपितामहपूर्वकम् ।",
"29":"नाम संकीर्तयेद्विद्वानन्यत्र पितृपूर्वकम् ॥",
"30":"इति वृद्धवसिष्ठवचने पितृपितामहप्रपितामहानामेव देवतात्वे",
"31":"प्रातिलोम्यक्रमो घटते वृद्धौ प्रपितामहपितामहपितर इति ब्यु",
}