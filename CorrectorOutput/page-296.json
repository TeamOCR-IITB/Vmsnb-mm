{
"0":"૨८६                बीरमित्रोदयस्य श्राद्धप्रकाशे-",
"1":"इति देवलवचनविरोधात् ।",
"2":"ब्राह्मणानामसंपत्तौ कृत्वा दर्भमयान् द्विजान् ।",
"3":"श्राद्ध कृत्वा विधानेन पश्चाद्विप्रे प्रदापयेत् ॥",
"4":"इति समुद्रकरधृत भविष्यवचनाच । प्रैषानुप्रैषम् = उत्तरप्रत्युत्तरम् । कुश-",
"5":"बहुप्रमाणं चोक्तं व्यासेन ।",
"6":"पञ्चाशद्भिर्भवेद् ब्रह्मा तदर्द्धेन तु विष्टरः ।",
"7":"तदर्द्धेनोपनयनं तदर्द्धेन द्विजः स्मृतः ।",
"8":"राजमुकुटनिबन्धे ।",
"9":"नवभिः सप्तभिर्वापि कुशपत्रैर्विनिर्मितः ।",
"10":"सावित्र्यावर्त्तितग्रन्थिः कुशब्राह्मण उच्यते ।",
"11":"ॐकारेण तु बध्नीयाद् द्विजः कुर्यात्कुशद्विजम् ।",
"12":"यन्तु छन्दोगपरिशिष्टे ।",
"13":"यशवास्तुनि मुष्टयां च स्तम्बे दर्भबटौ तथा ।",
"14":"दर्भसंख्या न विहिता विष्टरास्तरणेषु च ||",
"15":"इत्यनियमः, सोऽपि विभवे सति पक्षान्तरमिति परिशिष्टप्रकाशः ।",
"16":"कुशब्राह्मणे च निमन्त्रणं लुप्यत इति शूलपाणिः तत्तु तदभावे कुश-",
"17":"मयं स्नापयित्वा निमन्त्रयेदिति गौडनिबन्धोदाहृतभविष्यविरोधा.",
"18":"दुपेक्षणीयम् । इति ब्राह्मणानुकल्पः ।",
"19":"अथ सांकल्पिकश्राद्धम् ।",
"20":"संवर्तः ।",
"21":"समग्रं यस्तु शक्नोति कर्तुं नैवेह पार्वणम् ।",
"22":"अपि संकल्पविधिना काले तस्य विधीयते ॥",
"23":"पात्रभोज्यस्य चान्नस्य त्यागः सङ्कल्प उच्यते ।",
"24":"व्यासः ।",
"25":"सांकल्पिकं यदा कुर्यान्न कुर्यात्पात्रपूरणम् ।",
"26":"नावाहनं नाग्नौकरणं पिण्डं चैव न दापयेत् ।",
"27":"पात्र = अवार्थम् |",
"28":"तथामनुष्ठानासमर्थे प्रत्याह-",
"29":"व्याघ्रः ।",
"30":"अङ्गानि पितृयज्ञस्य यदा कर्त्तुं न शक्नुयात् ।",
}