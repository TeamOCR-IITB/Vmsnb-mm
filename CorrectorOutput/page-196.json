{
"0":"१८६              वीरमित्रोदयस्य श्राद्धप्रकाशे-",
"1":"शिवपुराणे ।",
"2":"पूजयित्वा शिव भक्त्या पितृश्राद्धं प्रकल्पयेत् ।",
"3":"अनयोश्चादृष्टार्थत्वात् समुच्चयः, तदतिक्रमनियमकारणाभा-",
"4":"वात् । उपासकभेदेन व्यवस्थेत्यपरे । उभयोरभिन्नत्वात् ईश्व",
"5":"संपूजनाभिप्रायमिति तु तत्वम् । इति पूर्वाहकृत्यम् ।",
"6":"                          अथापराहकृत्यम् ।",
"7":"प्रभासखण्डे ।",
"8":"ततोऽपराहसमये प्राप्य कर्ता समाहितः ।",
"9":"स्वयं समाहयेत् विप्रान् सवर्णैर्वा समाप्नुयात् ।",
"10":"विष्णुपुराणे ।",
"11":"पादशौचादिना गेहमागतानर्चयेद् द्विजान् ।",
"12":"देवलः ।",
"13":"ततः स्नानानिवृत्तेभ्यः प्रत्युत्थाय कृताञ्जलिः ।",
"14":"पाद्यमाचमनीयं च सम्प्रयच्छेद्यथाक्रमम् ॥",
"15":"इदं च पाद्यादि रथ्यारजाऽपनयनार्थम् ।",
"16":"मार्कण्डेयः ।",
"17":"स्नातः त्रातान् समाहूय स्वागतेनार्चयेत् पृथक् ।",
"18":"अत्र पृथगित्यभिधानात् युगपदागतेष्वपि पृथगेव स्वागतप्रश्न ||",
"19":"अस्मिन्नवसरे पूर्वेद्युः द्वितीयं तृतीयं च सर्वेषु वृत्तेषु ।",
"20":"वृत्तेषु = उपविष्टेषु । अत्र ब्राह्मणानामलङ्करणं कुर्यादित्याह ।",
"21":"यमः ।",
"22":"समाहूतानलङ्कुर्वीतेति ।",
"23":"अलङ्करणप्रकारश्च कूर्मपुराणे ।",
"24":"यथोपविष्टान् सर्वोस्तानलङ्कुर्वीत भूषणैः: 1",
"25":"स्रग्दामभिः शिरोदेशे धूपदीपानुलेपनैः ॥ इति ।",
"26":"इदं च मनुष्यसत्कारत्वात् यज्ञोपवीतिना कार्यमिति हेमाद्रिः ।",
"27":"तथा प्रागुकं पाद्यादिकमपि । निमन्त्रणन्त्वपसव्येनेत्युक्तम् । तदन.",
"28":"न्तरं गृहाङ्गणे मण्डलद्वयं गोमयेन [ गोमूत्रेण ] कार्यम् ।",
"29":"तथात्र मात्स्ये ।",
"30":"[ संमार्जितायां कुर्वीत ] भवनस्याग्रतो भुवि ।",
"31":"गोमयेनोपलिप्सायां गोमूत्रेण तु मण्डले ।",
}