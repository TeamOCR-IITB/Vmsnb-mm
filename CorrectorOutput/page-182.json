{
"0":"१७१          वीरमित्रोदयस्य श्राद्धप्रकाशे-",
"1":"",
"2":"कल्पित दर्पण दत्वा तेजस्वी जायते ध्रुवम् ॥",
"3":"त्रिंशत्पलेन कांस्येन कृतमादर्शमण्डलम् ।",
"4":"पञ्चविंशति पञ्चापि दत्वा वै कान्तिमान् भवेत् ॥",
"5":"यो दर्पण विरचितं कांस्यस्य दशभिः पलैः ।",
"6":"प्रतिपादयते सोऽपि लभते चक्षुरुत्तमम् ॥",
"7":"स्कन्दपुराणे-",
"8":"केशप्रसाधनं दत्वा करिदन्ताविनिर्मितम् ।",
"9":"पितृकर्मणि धर्मात्मा सोऽश्विनोर्लोकमश्नुते ॥",
"10":"तालस्य मालिकेरस्य वेणोर्वेत्रस्य वा पुनः ।",
"11":"शलाकाभिर्विरचितं दत्वा केशप्रसाधनम् ||",
"12":"सुभगश्च सुवेषश्च निश्चितं जायते नरः ।",
"13":"दारुणा निर्मितं दत्वा केशसंस्कारसाधनम् ॥",
"14":"प्राप्नोति सुन्दरान् केशान् दीर्घमायुश्च विन्दति ।",
"15":"वराहरोमरचितां सुवैषद्यस्य कारिणीम् ||",
"16":"पितृभ्यः कुञ्चिकां दत्वा पुरुषः सुभगो भवेत् ।",
"17":"मारदीयपुराणे ।",
"18":"यस्तु भोजनपात्राणि पितृभ्यः प्रतिपादयेत् ।",
"19":"सौवर्णरजतादीनि तथा कांस्यमयान्यपि ॥",
"20":"स पुमान् पात्रतामेति सर्वासामपि सम्पदाम् ।",
"21":"घास्वादिनिर्मिता भुक्तिपात्राधारास्त्रिपादिकाः ॥",
"22":"उत्सृजन् स्वपितृप्रत्यै प्रापयेत् ब्राह्मणालये ।",
"23":"स ब्रातीनामशेषाणामाधारत्वं प्रपद्यते ||",
"24":"पतत्प्रहं धातुमयं ष्ठीवनाऽऽचमनादिषु ।",
"25":"उपयुक्तं श्राद्धकाले पितृभ्यः परिकल्पयेत् ||",
"26":"द्विजस्य भवनस्थाने श्रियमाप्नोति पुष्कलाम |",
"27":"पात्राधाराणां दानमात्रमेव न तु तेषु पात्राणि स्थाप्यानि । तेषां",
"28":"साझाद् भूमौ स्थापनविधानात् इति हेमाद्रिः ।",
"29":"बहिपुराणे ।",
"30":"ताम्बूलं यो ददातीह मुनिकर्पूरसंयुतम् ।",
"31":"ऐश्वर्ये सोऽति विपुलं परत्रेह च विन्दति ॥",
"32":"यचूर्णपर्ण पूगादिस्थापनार्थानि कृत्स्नशः ।",
"33":"दद्यात् ताम्बूलपात्राणि पूगाद्यैः पूरितानि च ॥",
}