{
"0":"३०४                 वीरमित्रोदयस्य श्राद्धप्रकाशे-",
"1":"तिकं, तदपि पठेदिति हेमाद्रौ । तथा पठेच्छकुनिसूक्तं त्विति ब्राह्मे ।",
"2":"शकुनिसूक्त = कनिक्रदजुनुषमित्यादिकम् ।",
"3":"लोककात्यायनः ।",
"4":"न चाश्नत्सु जपेदत्र कदाचित्पितृसंहिताम् ।",
"5":"अन्य एव जपः कार्यः सोमसामादिकः शुनः ॥ इति ।",
"6":"सोमसामादिकः=सोमसामत्वेनैव प्रसिद्धः । आह-",
"7":"प्रचेताः ।",
"8":"न जपेत्पतृकं जापं न मांसं तत्र दापयेत् ।",
"9":"अत्र अपशब्दाद् भुञ्जानेषु द्विजेषु यः पितृलिङ्गकानां मन्त्राणां जपः",
"10":"स एव निषिध्यते न पदार्थानुष्ठान करणोभूतानां मन्त्राणां निवृत्तिः ।",
"11":"यस्मिन्कर्माणि यस्य मन्त्रस्य करणता नियम्यते तन्मन्त्रनिवृत्तौ त.",
"12":"स्कर्मसाद्गुण्ये प्रमाणाभावात् । तेन पितृलिङ्गकमन्त्रकरणकं कर्म त",
"13":"न्मन्त्रणैव कार्य अन्यथा तदक्कृत्तमेव स्यादिति । इदमेवाभिप्रेत्योक्तं",
"14":"जातूकर्येन -",
"15":"पितृलिङ्गेन मन्त्रेण यत्कर्म मुनिभिः स्मृतम् ।",
"16":"तैनैव तद्विधातव्यममन्त्रमक्कृतं यतः ॥ इति ।",
"17":"कात्यायन:-",
"18":"सम्पन्नमिति तृप्ताः स्थ प्रश्नस्थाने विधीयते",
"19":"सुसंपन्नमिति प्रोक्ते शेषमन्न निवेदयेत् ॥",
"20":"तृप्तास्थेति प्रश्नस्थाने सम्पन्नमित्येवं रूपः प्रश्नः",
"21":"आह श्लोककात्यायनः ।",
"22":"मधुमध्विति यस्तत्र त्रिर्ज पोऽशितुमिच्छताम् ।",
"23":"गायत्र्यनन्तरं सोऽत्र मधुमन्त्रविवर्जितः ॥ इति ।",
"24":"अस्यार्थः अशितुमिच्छतां विप्राणां सन्निधो गायत्र्यनन्तर मधुमती",
"25":"पाठानन्तरं यो मधुमधुमधुइति त्रिवारं शब्दप्रयोगरूपो जपो विहितः",
"26":"स मधुमन्त्रविवर्जित. = मधुष्यशता इति पाठविवर्जितः । गायत्रीपाठोत्तरं",
"27":"मधुमतीस्थाने उपास्मै गायता नर इति पञ्चर्चे अक्षन्नमीमदन्तेति",
"28":"च षष्ठीमृचं श्रावयित्वा ततो मधुमधुमध्विति त्रिजपेत् । तथाचोक्त",
"29":"माश्वलायनेन ।",
"30":"मधुव्वाता ऋतायत इति तृचस्थाने उपास्मै गायता नर इति पञ्च,",
"31":"मधुमतीः श्रावयेत् । अक्षन्नमीमदन्तेति च षष्ठीमिति ।",
}