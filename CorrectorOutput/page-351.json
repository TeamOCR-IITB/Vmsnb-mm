{
"0":"                   श्राद्धाधिकारिनिरूपणम् ।                 ३४१",
"1":"सर्वेषामविशेषेण श्राद्धकर्तृकत्वबोधनात् । बहुपुत्रसान्निध्य एव",
"2":"मरीचिना विशेषाभिधानात् ।",
"3":"अत एव -",
"4":"नवश्राद्धं सपिण्डत्वं श्राद्धान्यपि च षोडश ।",
"5":"एकेनैव तु कार्याणि सविभक्तधनेष्वपि ॥",
"6":"इति दक्षवचने सर्वेषामधिकाराभिप्रायेणाविशेषादेकेनैवेत्युक्तं, न",
"7":"तु ज्येष्ठेनैवेति । अत्र सपिण्ड [व] मिश्रणम्, अतो न षोडशान्तर्गतसपि•",
"8":"ण्डीकरणश्राद्धेन पौनरुक्त्यम् । एतेन "श्राद्धानि षोडशापाद्य विद.",
"9":"धीत सपिण्डताम्" इत्यपि व्याख्यातम् । अत एव रामालान्निध्यव.",
"10":"शाद्भरतेनैतच्छ्राद्धं कृतम् । तदुक्तम्-",
"11":"अयोध्याकाण्डे ।",
"12":"समतीते दशाहे तु कृतशौचो विधानतः ।",
"13":"चक्रे द्वादशिकं श्राद्धं त्रयोदशिकमेव च ॥",
"14":"दशाह इति अशौचकालोपलक्षणम् । द्वादशिक = द्वादशाहेन निर्वृ.",
"15":"प्तम् । यदि पुनरन्तरा ज्येष्ठसान्निध्य तदा तेनैव कनिष्ठकृतावाशे",
"16":"ष्टानि श्राद्धानि कर्तव्यानि । बहुपुत्रसान्निध्ये मरीचिना ज्येष्ठस्यैव",
"17":"कर्तृत्वनियमनात् । अत एव -",
"18":"प्रेतसंस्कारकर्माणि यानि श्राद्धानि षोडश ।",
"19":"यथाकालं तु कुर्वीत नान्यथा मुच्यते तु सः ॥",
"20":"इति लघुहारीतवाक्ये ज्येष्ठप्रतीक्षया कालातिक्रमो न कर्तव्य इत्य.",
"21":"भिप्रायेण यथाकाल तु कुर्वीतेत्युक्तम् । अन्यथा विधानसामर्थ्यात्तत्प्राप्ते-",
"22":"यथाकालमिति निरर्थकं स्थात् । यदि कनिष्ठोऽग्निमान् ज्येष्ठो निर",
"23":"ग्निस्तदा-",
"24":"एकादशाहं निर्वर्त्य अर्वाक् दर्शाद्यथाविधि ।",
"25":"प्रकुर्वीताग्निमान् पुत्रो मातापित्रोः सपिण्डताम् ॥",
"26":"इतिष्ठन्दोग परिशिष्टवचनात् कनिष्ठेन दर्शादर्वाक् कते सपिण्डीक",
"27":"रणे ज्येष्ठेन पुनर्नावर्तनीयम् । एवं कनिष्ठस्य ज्येष्ठासन्निधाने वृद्ध्या-",
"28":"पत्तौ कनिष्ठेन कृतं सपिण्डीकरणं ज्येष्ठेन पुनर्नावर्तनीयम् | "सपि.",
"29":"ण्डीकरणान्तानी"त्यादिलघुहारीतेन पृथक्करणनिषेधात् ।",
"30":"निर्वर्त्तयति यो मोहात् क्रियामन्यनिवर्तिताम् ।",
"31":"विधिन्नस्तेन भवति पितृहा चोपजायते ॥",
}