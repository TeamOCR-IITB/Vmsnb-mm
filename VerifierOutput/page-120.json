{
"0":"११०                वीरमित्रोदयस्य श्राद्धप्रकाशे-",
"1":"इनन्ति तस्मात् स न व्यतिक्रामेदिति यमवाक्यमपि अनिन्द्यामन्त्रित.",
"2":"शक्तविषयमेव व्याख्येयम् ।",
"3":"कूर्मपुराणे,",
"4":"आमन्त्रितो ब्राह्मणो वै योऽन्यस्मिन् कुरुते क्षणम् ।",
"5":"स याति नरकं घोरं सुकरत्वं प्रयाति च ॥",
"6":"मरस्यपुराणे,",
"7":"आमन्त्रितास्तु गुणिनो निर्धनेनापि च द्विजा. ।",
"8":"नान्यमिष्टान्नलोभेन तमतिक्रमयन्ति हि ॥",
"9":"निमन्त्रितास्तु येनादौ तस्माद् गृह्णन्ति नान्यतः |",
"10":"अन्यस्य पुरुषस्य मिष्टं यदनं तल्लोभेनेत्यर्थः ॥",
"11":"अत्र गुणिनेत्युपादानात् पूर्वमविदितदोषस्यामन्त्रणे स्वीकृते पश्चा",
"12":"होषे विदिते प्रत्याख्यानं कुर्वन् नापराध्यतीति सूचितम् । कात्या",
"13":"यनादिवचनेष्वपि निमन्त्रणङ्कर्तुरनिन्द्यताविशेषेण निन्द्यकृतामन्त्र.",
"14":"णातिक्रमण न दोषायेत्येवमेवार्थे गमयति । तदेतत् सर्वमाढ्य विषयम्-",
"15":"विद्यमानधनो विद्वान् भोज्याने न निमन्त्रितः ।",
"16":"कथं चिद्ध्यतिक्रामन् पापः सुकरतां व्रजेत् ॥",
"17":"इति षड्त्रिशन्मतेऽभिधानात् । अतोऽत्यन्तनिर्धनो बहुदक्षिणा-",
"18":"दिलोभेन पूर्वनिमन्त्रणमतिक्रामन्नपि न दुष्यतीति गम्यते ।",
"19":"केचित्तु सधनस्य दोषाधिक्यज्ञापनार्थमिदं वचनमिति व्या",
"20":"चण्युः ।",
"21":"निमन्त्रणं गृहीत्वान्यदनं न प्रतिगृह्णीयादित्याह कात्यायनः ।",
"22":"आमन्त्रितोऽन्यदनं न प्रातेगृह्णीयात् ।",
"23":"यच्छ्राद्धार्थ निमन्त्रितस्तदर्थादनादन्यत् श्राद्धव्यतिरेकेणापि येन",
"24":"केन चिद्दीयमानमनं तदहर्न प्रतिग्राह्यमिति ।",
"25":"यस्तु स्वीकृतनिमन्त्रणः केन चिन्निमित्तेन कुतुपादिकालातिपत्ति",
"26":"करोति तस्य दोष आदित्यपुराणे उक्तः ।",
"27":"आमन्त्रितश्चिरं नैव कुर्याद्विप्रः कदा च न ।",
"28":"देवतानां पितॄणां च दातुरन्यत्र चैव हि ॥",
"29":"चिरकारी भवेद्रोग्धा पच्यते नरकाग्निना ।",
"30":"द्रोग्ध्रा-द्रोहकारी । देवतादीना द्रोहकारी भवेदित्यर्थः ।",
"31":"याज्ञवल्क्यः,",
"32":"तैयापि संवतैर्भाव्यं मनोवाक्कायकर्मभिः ।",
}