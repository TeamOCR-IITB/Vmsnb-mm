{
"0":"१३८              वीरमित्रोदयस्य श्राद्धप्रकाशे-",
"1":"तेऽपि जाताः कुरुक्षेत्रे ब्राह्मणा वेदपारगाः ।",
"2":"प्रस्थिता दीर्घमध्वानं यूय तेभ्योऽवसीदत ॥ इति ।",
"3":"समग्र सप्तव्याधाख्यान पठनासमर्थस्तु तत्संग्रहरूपमिदं श्लोक",
"4":"द्वयं पठेदिति हेमाद्रौ ।",
"5":"नारदीयपुराणे ।",
"6":"आख्यानानि पितॄणां च श्राद्धग्वक्षय्यतृप्तये ।",
"7":"गाथाश्च पितृभिर्गीता भुञ्जानान् श्रावयेद् द्विजान् ॥",
"8":"पितृगाथाश्च काश्चित् प्रदश्यन्ते ।",
"9":"आह विष्णुः ।",
"10":"अथ पितृगीते गाधे भवतः ।",
"11":"अपि जायेत सोऽस्माकं कुले कश्चिन्नरोत्तमः ।",
"12":"प्रावृट्कालेऽसिते पक्षे त्रयोदश्यां समाहितः ॥",
"13":"मधूत्कटे तु यः श्राद्धं पायसेन समाचरेत् ।",
"14":"कार्तिकं सकलं वापि प्राक्छाये कुञ्जरस्य वा ॥ इति ।",
"15":"याज्ञवल्क्यः ।",
"16":"कुलेऽस्माकं स तन्तुः स्यात् यो नो दद्याज्जलाञ्जलिम् ।",
"17":"नदीषु बहुतोयासु शीतलासु विशेषतः ॥",
"18":"अपि जायेत सोऽस्माकं कुले कश्चिन्नरोत्तमः ।",
"19":"गयाशीर्षे घंटे आद्धं यो नः कुर्यात् समाहितः ॥ इति ।",
"20":"तथा बृहस्पतिः ।",
"21":"काङ्क्षन्ति पितरः पुत्रान्नरकापातभीरवः ।",
"22":"गयां यास्यति यः कश्चिन् सोऽस्मान् सन्तारयिष्यति ||",
"23":"करिष्यति वृषोत्सर्गमिष्टापूर्ते तथैव च ।",
"24":"पालविष्यति गार्हस्थ्यं श्राद्धं दास्यति चान्वहम् ||",
"25":"वायुपुराणब्रह्माण्डपुराणयो ।",
"26":"अत्र गाथा: पितृगीताः कीर्तयन्ति पुराविदः ।",
"27":"तास्तेऽहं सम्प्रवस्यामि यथावच निबोधत ॥",
"28":"अपि नः स कुले जायेत् यो नो दद्यात् त्रयोदशीम् ।",
"29":"पायसं मधुसर्पिर्थ्यो छायायां कुञ्जरस्य च ।",
"30":"अजेन सर्वलोहन वर्षासु च मघासु च ।",
"31":"एष्टव्या बहवः पुत्रा यद्येकोऽपि गयां व्रजेत् ॥",
"32":"गौरीं वाप्युद्धहेत् भार्यौ नलिं वा वृषमुत्सृजेत् । इति ॥",
}