{
"0":"              श्राद्धादिनेऽपराहृकृत्यम् ।          १८६",
"1":"दक्षिणाप्रवणे सम्यगाचान्तान् प्रणतान् शुचीन् ।",
"2":"आसनेषु सदर्भेषु विविक्तेषूपवेशयेत् ॥",
"3":"यमो ऽपि ।",
"4":"ततः सिद्धिमिति प्रोच्य कल्पितेष्वासनेष्वपि ।",
"5":"आसध्वमिति तान् ब्रूयादासनं संस्पृशन्नपि ॥",
"6":"प्रोच्य= वाचयित्वा ।",
"7":"अत्रिः ।",
"8":" विप्रासनानि देयानि तिलांश्चैव कुशैः सह ।",
"9":"पृथक् पृथक् त्वासनानि तिलतैलेन दीपिकाः ॥",
"10":"तैलग्रहणं घृताद्युपलक्षणार्थम् | आसनानि=कुतुपाख्य कम्बला-",
"11":"दीनि पूर्वोक्तानि ।",
"12":"देवलः ।",
"13":"ये चात्र विश्वदेवानां विप्राः पूर्वे निमन्त्रिताः ।",
"14":"प्राङ्मुखान्यासनान्येषां द्विदर्मोपहतानि च ।",
"15":"दक्षिणामुखयुक्तानि पितृणामासनानि च ||",
"16":"दक्षिणाप्रकदर्भाणि प्रोक्षितानि तिलोदकैः ।",
"17":"मुखशब्देन पीठादौ कल्पितं मुखं कम्बलादौ च दशा उच्यते ।",
"18":"आसनानि च परस्परासंसृष्टानि स्थापनीयानि "आसनेषु विविक्तेषु",
"19":"सदर्भेषूपेवशयेत्" इतिक्रतुवचनात् ।",
"20":"अत्र हेतुमाह । गार्ग्यः ।",
"21":"स्पर्शे स्पर्शे भवेत् पापमेकपङ्किनियोगतः ।",
"22":"हीनवृत्तादिपङ्कौ च युक्त तस्माद्विवेचनम् ||",
"23":"विवेचन=पङ्किभेदः |",
"24":"तत् साधनमाह । बृहस्पतिः ।",
"25":"एकपङ्क्युपविष्टा ये न स्पृशन्ति परम्परम् ।",
"26":"भस्मना कृतमर्यादा न तेषां सङ्करो भवेत् ॥",
"27":"इव चासनदानादि देवपूर्वक कार्यम् "दैवपूर्व श्राद्ध"मिति",
"28":"कार्तीयोक्तेः ।",
"29":"[ दैवपित्र्यब्राद्धणानां दिग्विशेषाभिमुख्यप्रकारोऽपि ।",
"30":"द्वौ दैवेऽथर्वणौ विप्रौ प्राङ्मुखावुपवेशयेत् ।",
"31":"पित्र्ये तदङ्मुखांस्त्रींश्च ] बद्द्द्द्चाध्वर्युसामगान् ॥",
"32":"                  इति शातातपोक्तेः ।",
}