{
"0":"  १४            वीरमित्रोदयस्य श्राद्धप्रकाशे-",
"1":"रिक्तपार्वणेषु षट्दैवत्यता सिध्यति । अत एव मात्स्ये पिण्डान्वहार्यकं",
"2":"प्रक्रम्य -",
"3":"   षट् च तस्माद्धविःशेषात्पिण्डान्दत्त्वा तथोदकम् । इत्युक्तम् ।",
"4":"विष्णुपुराणेऽपि ---",
"5":"   पितृमातामहानां च भोजयेच्चाप्युदङ्मुखान् । इति ।",
"6":"बहुवचनं प्रभृत्यर्थम् । पितॄणां मातामहानां चेत्यर्थः ।",
"7":"तथा देवलः--",
"8":"   एकेनापि हि विप्रेण ष‌ट्पण्डं श्राद्धमाचरेत् ।",
"9":"   षडयन्दापयेत्तत्र षड्भ्यो दद्यात्तथाशनम् ॥ इति ।",
"10":"येषां तु गृह्येऽपि पित्रादित्रिदैवत्यमेव श्राद्धं विहित तैरपि माता-",
"11":"महश्राद्धं कर्त्तव्यमेव ।",
"12":"   पितरो यत्र पूज्यन्ते तत्र मातामहा ध्रुवम् ।",
"13":"   अविशेषेण कर्त्तव्यं विशेषान्नरकं व्रजेत् ॥",
"14":"इत्यकरणे धौम्यादिस्मृतौ दोषाभिधानात् ।",
"15":"केचित्तु  --",
"16":"   बाहुल्यं वा स्वगृह्योकं यस्य यावत्प्रचोदितम् ।",
"17":"   तस्य तावति शास्त्रार्थे कृते सर्वः कृतो भवेत् ॥",
"18":"इति छन्दोगपरिशिष्टवचनात्तैरपि पित्रादित्रयस्यैव श्राद्धं कार्यम् ।",
"19":"धौम्यवाक्यं तु यच्छाखीयगृह्ये मातामहश्राद्धमुक्तं तद्गृयैकवाक्यतया",
"20":"तच्छाखीयपरमित्याहु: । तन्न । तथा सति धौम्यवाक्यस्यानुवादमात्र-",
"21":"त्वेनानर्थक्यापत्तेः । वस्तुतस्तु तस्य तावतीत्युत्तरार्द्ध तावन्मात्रकर",
"22":"णस्यानुकल्पत्वं स्वरसतः प्रतीयते सर्वकरणस्य तु मुख्यत्वं तदपि",
"23":"च न सर्वशाखोक्तपदार्थानुष्ठानेन तेषां तच्छाखीयं प्रत्येव प्रवृत्तेः ।",
"24":"किन्तु शाखाविशेषमनधिकृत्य प्रवृत्तपुराणस्मृत्याद्युक्तपदार्थानुष्ठानेन,",
"25":"तेन मातामहश्राद्धमपीतरसाधारणपदार्थवत्साधारणमित्युपसंहर्त्त.",
"26":"व्यम् ।",
"27":"   अन्ये तु मातामहश्राद्धं पुत्रिकापुत्रस्य घनग्राहिणो वा दौहित्र-",
"28":"स्वावश्यकं नान्येषाम् । तथा च-",
"29":"बौधायनः,",
"30":"   पुत्रिकायां न यो जातो यो वा रिक्थं न विन्दति ।",
"31":"   न कुर्यादथवा कुर्यान्मातामहपुरः सरम् ॥ इति,",
"32":"यमः--",
"33":"   कुर्यान्मातामहश्राद्धं नियमात्पुत्रिकासुतः । इति,",
}