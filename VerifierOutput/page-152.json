{
"0":"१४२              वीरमित्रोदयस्य श्राद्धप्रकाशे-",
"1":"प्रभवेषु नदीनामुत्पत्ति प्रदेशेषु, सरिद्धारासु सङ्गमेषु चेति प्रस्तुश्य",
"2":"प्रभवेष्वित्यभिधानात् । पुलिनं = नदीतोयोत्थितः प्रदेशः । निकुजो = ल.",
"3":"तादिपरिवेष्टितः प्रदेशः । प्रसवणं-निर्झरः । उपवनं गृहवाटिका | मनोश=",
"4":"रमणीयम् ।",
"5":"वायुपुराणे ।",
"6":"गयायां धर्मपृष्ठे च सरासे ब्रह्मणस्तथा ।",
"7":"( १ ) गयागृध्रे वटे चैव श्राद्धं दत्तं महाफलम् ॥",
"8":"भरतस्याश्रमे पुण्ये नित्यं पुण्यत मैर्वृते ।",
"9":"मतङ्गस्य पदं तत्र दृस्यते सर्वमानुषैः ||",
"10":"ख्यापितं धर्मसर्वस्वं लोकस्यास्य निदर्शनम् ।",
"11":"( २ ) यच्चम्पकवनं पुण्यं पुण्यकृद्भिर्निषेवितम् ॥",
"12":"यस्मिन् पाण्डुविशल्येति तीर्थ सद्योनिदर्शनम् ।",
"13":"तृतीयायां तथा पादे (३) निश्वीरायाश्च मण्डले ।",
"14":"महाइदे च कौशिक्यां दत्तं श्राद्धं महाफलम् ।",
"15":"मुण्डपृष्ठे पदं न्यस्तं महादेवेन धीमता ॥",
"16":"बहून् वर्षगणांस्तप्त्वा तपस्तीव्रं सुदुस्करम् ।",
"17":"अल्पेनाप्यत्र कालेन नरो धर्मपरायणः ॥",
"18":"पाप्मानमुत्सृजत्याशु जीर्णो त्वचमिवोरगः।",
"19":"नाम्ना कनकनन्देति तीर्थे जगति विश्रुतम् ॥",
"20":"उदीच्यां मुण्डपृष्ठस्य ( ४ ) ब्रह्मर्षिगणसेवितम् ।",
"21":"तत्र स्नात्वा दिवं यान्ति स्वशरीरण मानवाः ॥",
"22":"दत्तं चापि तथाश्राद्धमक्षयं समुदाहृतम् ।",
"23":"स्नात्वा ऋणत्रयं तत्र निष्क्रीणाति नरोत्तमः ॥",
"24":"मानसे सरसि स्नात्वा श्राद्धं निर्वर्तयेत्ततः ।",
"25":"उत्तरं मानसं गत्वा सिद्धिं प्राप्नोत्यनुत्तमाम् ॥",
"26":"तस्मिन्निवर्तयेच्छ्राद्धं यथाशक्ति यथाबलम् |",
"27":"कामान् स लभते दिव्यान् मोक्षोपायांश्च कृत्स्नशः ॥",
"28":"",
"29":"(१) गयायां गृद्धकूटे चेति मुद्रितवायुपुराणे पाठः ।",
"30":"(२) एवं पश्ञ्चवनमिति वा० पु० पाठः ।",
"31":"(३) निःस्खरे पावमण्डले इति वा० पु० पाठः ।",
"32":"(४) देवपीति वा० पु० पाठः ।",
}