{
"0":"२५४                   वीरमित्रोदयस्य श्राद्धप्रकाशे-",
"1":"     लेखां सकृदाच्छिन्नोपस्तीर्णां अवनेजयति अपसव्यम् = दक्षिणेन",
"2":"हस्तेन जलं ददातीत्यर्थः । अपसव्यं तु दक्षिणमित्यमरः । हेमाद्रिरपि",
"3":"मनुवाक्यं अपसव्येन दक्षिणेनेति व्याख्यातवान् । सव्येनोद्धरणम्",
"4":"वामहस्तेन तस्यान्नस्योद्धरणं कार्यं । अत्र हेतुः सामर्थ्यादिति । वाम-",
"5":"स्य हि उद्धरणे सामर्थ्यं दक्षिणस्यावनेजने व्यापृतत्वात् । हलायुधेन तु",
"6":"सव्येन वोद्धरणसामर्थ्यादिति पाठं लिखित्वा एवं व्याख्यातमपसव्यं",
"7":"वामहस्तेन यथा स्यात्तथा सव्येन दक्षिणेन तत्र हेतुः , उद्धरणसामर्थ्यां",
"8":"दिति, सहि कर उद्धरणे समर्थः । तथा च दक्षिणवामयोर्विकल्पः ।",
"9":"स च शाखाभेदात् व्यवस्थितः । विशेषान्तरमाह -",
"10":"     कात्यायनः ।",
"11":"      असाववनेनिक्ष्वेति यजमानस्य पितृप्रभृतित्रीनिति ।",
"12":"      असौ इत्युपलक्षणं सम्बन्धनामगोत्रादेः ।",
"13":"तथा च व्यासः ।",
"14":"      पिण्डोदकप्रदानं तु नित्यनैमित्तिकष्वपि ।",
"15":"      [ आलव्य नामगोत्राभ्यां कर्तव्यं सर्वदैव हि ॥ ]",
"16":"     पिण्डदानेषु पिण्डोदकं अवनेजनोदकं नामगोत्रेणालप्य सम्बो-",
"17":"ध्य कर्त्तव्यमित्यर्थः । यजमानग्रहणं पिण्डपितृयज्ञस्य अध्वर्युकर्त्तृक-",
"18":"त्वात् । अवनेजनोदकं सतिलं सपुष्पं च कर्त्तव्यं । तथा च-",
"19":"उशनाः ।",
"20":"    तिलोन्मिश्रितेनोदकेनासिच्य दर्भास्तीर्णायां भूमौ पिण्डान्नि",
"21":"वेदयेत् ।",
"22":"ब्रह्मपुराणे ।",
"23":"       सपुष्पं जलमादाय तेषां पृष्ठे पृथक् पृथक् ।",
"24":"       अप्रदक्षिणं तु निर्णिज्यात् गोत्रनामानुमन्त्रितम् ।",
"25":"    अत्र कात्यायनमते अमुकगोत्र अस्मत्पितः अमुकशर्म्मन्नवनेनि-",
"26":"क्ष्वेति प्रयोगवाक्यं द्रष्टव्यम् आश्वलायनमते तु शुन्धन्ता पितर इत्यादि ।",
"27":"आपस्तम्बेनापि मार्जयन्तां मम पितर इत्याद्युक्तम् । अत्राश्वावनेजना-",
"28":"त्प्राक् देवताभ्यः इति त्रिः पठनीयम् ।",
"29":"      आद्यावसाने श्राद्धस्य त्रिरावृत्या जपेत्सदा ।",
"30":"      पिण्डनिर्वपणे चैव जपेदेतत्समाहितः ॥",
"31":"इति ब्रह्मपुराणात् ।",
"32":"     न च पिण्डनिर्वपणे चेति वाक्यात्पिण्डनिर्वापान्पूर्वमेवायं अपः",
}