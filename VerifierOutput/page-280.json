{
"0":"२७०                   वीरमित्रोदयस्य श्राद्धप्रकाशे-",
"1":"पूर्वस्यां दक्षिणोत्तानौ पाणी कृत्वा नमो वः पितरो जीवाय नमो वः",
"2":"पितरः शोषावेति मध्यमायां सव्योत्तानौ नमो वः पितरो नमो व",
"3":"इति दक्षिणोत्तानाविति । दक्षिणपाणिमुत्तानं कृत्वा तदुत्तरमुक्तम् ।",
"4":"कात्यायनैस्तु नमस्कारानन्तरं वासोदानं कार्यं तथा च-",
"5":"स एव ।",
"6":"   एतद्व इत्यपास्यति सूत्राणि प्रतिपिण्डं ऊर्णां दशां वा वयस्युत्तरे",
"7":"यजमानस्य रोमाणि वा ।",
"8":"     सूत्राणीति बहुवचनात्त्रीणि त्रीणीति कर्क । ऊर्णा = मेषरोमाणि । इयं",
"9":"ऊर्णा श्वेताया ग्राह्या, कृष्णाया: “ कृष्णोर्णा नीलरक्तानि अकौशेयानि",
"10":"वर्जये” दिति ब्रह्मपुराणे निषेधात् । दशा = वस्त्राञ्चलसूत्राणि । सूत्राणीत्यने-",
"11":"नैव दशाया अपि सिद्धेः पुनर्दशाग्रहणं दशाया अनुकल्पत्वसूचनार्थम् ।",
"12":"अत एव वायुपुराणे--",
"13":"   वर्जयेत्तु दशां प्राशो यद्यप्यहतकोद्भवामिति निषेध इति हेमाद्रिः ।",
"14":"अत एव श्वेतवस्त्रभवादशा इति ब्रह्मपुराणवचनं पित्र्यनुकल्पत्वपरमिति",
"15":"व्याख्येयम् । न चात्र श्वेनदशाया विधानाद्वायुपुराणीयदशानिषेधः",
"16":"कृष्णदशाविषयोऽस्त्विति वाच्यम् । तत्राहतकोद्भवामिति श्रवणादहत",
"17":"कस्य च शुक्लत्वेन तस्या अपि निषेधप्रतीतेः । भानूपाभ्येयोऽप्येवम् । अन्ये",
"18":"त्वहतस्वाहतं यन्त्रनिर्मुक्तमिति वचनान्नूतनपर्यायस्वावगमान्नूतनकृ",
"19":"ष्णनिषेधार्थ वायुपुराणवचनम् । अत एव शुक्लवस्त्रदशाभवं सूत्रमिति पि",
"20":"तृदयिता, वयस्युत्तरेयजमानरोमाणि चेति । शतवर्षस्यायुषः समं भा.",
"21":"गद्वयं प्रकल्प्य द्वे वयसी कल्पते तत्रोत्तर उपरितने वयसि वर्त्तमानस्य",
"22":"यजमानस्य लोमानि तानि च प्रशस्ताङ्गकत्वादुरस्थितान्येव ग्राह्याणि ।",
"23":"उत्तरे वयस्पुरोलोमानीति सूत्रान्तरदर्शनात् । वाशब्दादस्मिन्नपि व-",
"24":"यसि सूत्रादिना विकल्पो लोम्नामिति दर्शितमिति हेमाद्रिः । एतच्च सू-",
"25":"त्रादिवस्त्राभावे वेदितव्यम् । अथ वस्त्रमभावे दशामूर्णां वेति विष्णुव-",
"26":"चनात् । अत्र च प्रतिपिण्डमित्यभिधानादेतद्व इति मन्त्रः प्रतिपिण्ड",
"27":"मावर्त्तते । बहुवचनं प्रयोगसाधुत्वार्थम् । यत्वत्र वाचस्पतिनान्यैरपि",
"28":"( १ ) गौडेरुक्तमत एव द्विपाशिकाया विकृतौ बहुवचनान्तमेव पाशपदं",
"29":"प्रयोक्तुमुचित मित्युक्तं (२) पाशाधिकरण इति, तन्मीमांसानवबोध-",
"30":"",
"31":"",
}