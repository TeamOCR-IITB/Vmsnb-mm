{
"0":"१९४            वीरमित्रोदयस्य श्राद्धप्रकाशे-",
"1":"नमस्यामि सदा तेषां ध्यायिनां योगचक्षुषाम् ॥ इति ।",
"2":"तथा ।",
"3":"चतुर्भिश्च चतुर्भिश्च द्वाभ्यां पञ्चभिरेव च ।",
"4":"हूयते च पुनर्द्वाभ्यां स मे विष्णुः प्रसीद तु ॥ इति ।",
"5":"अत्र कर्माङ्गभूतदेशकालयोः शिष्टाचारप्रामाण्येन संकीर्तनं",
"6":"कृत्वा ब्राह्मणाभ्यनुज्ञाग्रहणार्थं वक्ष्यमाणेतिकर्तव्यतया पृच्छां कु-",
"7":"यत् । तदुक्तं-",
"8":"ब्रह्माण्डपुराणे ।",
"9":"उभौ हस्तौ समौ कृत्वा जानुभ्यामन्तरे स्थितौ ।",
"10":"सप्रश्रयश्चोपविष्टान् सर्वान् पृच्छेद् द्विजोत्तमान् ॥",
"11":"श्राद्धं करिष्य इत्येवं पृच्छेद्विप्रान् समाहितः ।",
"12":"कुरुष्वेति स तैरुतो दद्यात् दर्भासनं ततः ॥",
"13":"सप्रश्रयो = विनयान्वितः । सर्वान् पृच्छेदिति = सर्व प्रश्नपक्षो वैकल्पिकः ।",
"14":"तथा च कात्यायनः ।",
"15":"प्रश्नेषु पङ्क्तिमूर्धन्यं पृच्छति, सर्वान् वेति । प्रश्नेष्विति बहुवच",
"16":"ननिर्देशात् सर्वप्रश्नविषयता । पङ्क्तिमूर्धन्यः =पङ्क्त्यादौ उपविष्टः । अत्र",
"17":"पृच्छाप्रकारे विशेषो-",
"18":"ब्रह्मपुराणे ।",
"19":"पितॄन् पितामहान् पक्षे भोजनेन यथाक्रमम् ।",
"20":"प्रपितामहान् सर्वांश्च तत्पितॄंश्चानुपूर्वशः ॥",
"21":"भुज्यते तद्भोजनं तेनेत्यर्थः । सर्वान् = पितृपितामहप्रपितामहान् ।",
"22":"तत्पितॄन् = प्रपितामहपितॄन् लेपभाजः । अनुपूर्वशः = अनुक्रमेणेत्यर्थः ।",
"23":"अपृच्छायां दोष:-",
"24":"कालिकाखण्डे ।",
"25":"अपृच्छन् प्रवरेद्यस्तु नरो विप्रांश्च पार्वति ।",
"26":"तस्य प्रियं मत्प्रमुखा नाचरन्ति दिवौकसः ॥ इति ।",
"27":"अत्र प्रश्नानन्तरं कुरुष्वेति ब्राह्मणैरनुज्ञातो नीवीबन्धनं कु-",
"28":"र्यात् । श्राद्धप्रकृतिभूते पिण्डपितृयज्ञे द्वितीयावनेजनानन्तरम् ‘ अथ",
"29":"नीषीमुद्धृत्य नमस्करोति पितृदेवत्या वै नीविरिति’ नीविविस्रंसनो-",
"30":"पदेशात् । कात्यायनसूत्रे च ‘ नीवीं विस्रंस्य नमो व इति अञ्जलिं क",
"31":"रोतीति’ ततश्च विस्रंसनस्य बन्धनपूर्वकत्वात् तद्बन्धनस्याऽना-",
"32":"म्नानेऽपि तद्बन्धनं कर्मादौ कर्तव्यमित्यर्थसिद्धं भवति । तथा च तत्र",
}