{
"0":"१७४         		 वीरमित्रोदयस्य श्राद्धप्रकाशे-",
"1":"	मञ्जीरमेखलादामकर्णिकाकङ्कणादयः ।",
"2":"	हारमाणिक्यवैडूर्यमुक्तागारुत्मतादिभिः ||",
"3":"	रखैर्विरचिताः स्वच्चैरलङ्कारा मनोहराः ।",
"4":"	पितृभ्यः सम्प्रदातव्या निजवित्तानुसारतः ॥",
"5":"	यानानि शिविकागन्त्री तुरङ्गादीनि यत्नतः ।",
"6":"	श्राद्धे देयानि विदुषा स्वसामर्थ्यानुसारतः ॥",
"7":"	अन्नानि च विचित्राणि स्वादूनि सतिलानि च ।",
"8":"	दातव्यानि यथाकाम पितृभ्यो ददता सदा ॥",
"9":"	एवं यः कुरुते श्राद्धं श्रद्धया धार्मिकोत्तमः ।",
"10":"	प्रक्षीणाशेषपापस्य तस्य संशुद्धचेतसः ||",
"11":"	विच्छिन्नक्लेश जालस्य मुक्तिरेवामलं फलम् ।",
"12":"आदित्यपुराणे ।",
"13":"	पितॄन् सम्पूज्य वासाद्य हिरण्य प्रददाति यः ।-",
"14":"	तुलादानसम पुण्यं लभते नात्र संशयः ॥",
"15":"	रजतस्य प्रदानेन गोसहस्रफलं लभेत् ।",
"16":"	दक्षिणार्थं पृथक् देयं स्वर्ण रूप्यमथापि वा ।",
"17":"	तेनास्य वर्द्धते लक्ष्मीरायुर्दीर्घ च विन्दति ॥",
"18":"",
"19":"                          अलङ्कारविशेषदाने फलविशेषः ।",
"20":"स्कन्दपुराणे ।",
"21":"	मुर्वालङ्करणं दत्वा श्राद्धे बहुधनोचितम् ।",
"22":"	मूर्द्धाभिषितां भवति पृथिव्यां नात्र संशयः ॥",
"23":"	कर्णभूषणदानेन निश्चितं स्याद् बहुश्रुतः ।",
"24":"	कटकालङ्कृतिदानात्तु वाग्मी स्यान्मधुरस्वरः ॥",
"25":"	मेधावी जायते विद्वान् दन्तैर्हृदयभूषणैः ।",
"26":"	जायते बाहुभूषाभिः प्रदत्ताभिर्महाबलः ॥",
"27":"	हस्तालङ्करणं दत्वा दाता भवति विश्रुतः ।",
"28":"	स विश्ववन्द्यो भवति यो दद्यात् पादभूषणम् ॥",
"29":"	स्वर्गच्युतानि ह्येतानि फलान्युकानि सुरिभिः ।",
"30":"	पितृभूषणदानस्य स्वस्वमुख्यतमं फलम् ॥",
"31":"	रजजैर्भूषणैर्दन्तैर्न मुक्तिरपि दुर्लभा ।",
}