{
"0":" ५०               वीरमित्रोदयस्य श्राद्धप्रकाशे-",
"1":"गौतम: -",
"2":"    स्यन्दिनीयमसूसन्धिनीनां च याश्च वत्सव्यपेताः । क्षीरं अपेय.",
"3":"मित्यनुषङ्गः । स्यन्दिनी = स्वयमेव क्षरत्क्षीरा, स्रवयोनिर्वा । वत्सव्यपेता =",
"4":"अवत्सा, वत्सं विना वा दुग्धा । "न हतवत्सायाः शोकाभिभूतत्वात्,",
"5":"न दुग्धाया विना वत्सात्", इति हारीतवचनात् । अत्र शोकापगमे न",
"6":"निषेधः हेतुमन्निगदात् । इति वज्र्ज्योनि ।",
"7":"                        अथ मांसानि ।",
"8":"मनुः,",
"9":"        मुन्यन्नानि पयः सोमो मांसं यञ्चानुपस्कृतम् ।",
"10":"       अक्षारलवणञ्चैव प्रकृत्या हविरुध्यते ॥ ( अ० ३ श्लो० २५७ )",
"11":"तथा,",
"12":"       पितॄणां मासिक श्राद्धं अन्वाहार्थ विदुर्बुधाः ।",
"13":"       तदामिषेण कर्तव्यं प्रशस्तेन प्रयत्नतः ॥ (अ० ३ श्लो० १२३)",
"14":"   मासिकं = प्रतिमासभवममावास्याश्राद्धं तन्मुनयोऽन्वाहार्यमिति वि.",
"15":"दुः । तदामिषेण मांसेन प्रशस्तेनाप्रतिषिद्धेन विशेषविहितेन वा",
"16":"कर्तव्यमित्यर्थः । अयं च मुख्यः कल्पः । तथा च स्मृत्यन्तरम् सर्पि",
"17":"मांसं च प्रथमः कल्पः । अभावे तैलं शाकमिति । मांसं च व्यञ्जन-",
"18":"त्वेन देयं न तु स्वातन्त्र्येण, गुणांश्च सूपशाकाद्यान् इति वचनात् ।",
"19":"स्मृत्यन्तरे,",
"20":"       विना मांसेन यच्छ्राद्धं कृतमप्यकृतं भवेत् ।",
"21":"       क्रव्यादाः पितरोयस्मादलाभे पायसादयः ॥",
"22":"तथा,",
"23":"      मांसं शाकं दधि क्षीरं मधु मुन्यन्नमेव च ।",
"24":"शङ्ख: ,",
"25":"      तित्तिरि च मयूरं च लावकं च कपिञ्जलम् ।",
"26":"      वाव्रणसं वर्तकं च भक्ष्यान्याह यमः सदा ॥",
"27":"तित्तिरिः = चित्रपक्षः । मयूरः शिखण्डी | लावकः = प्रसिद्धः । कपिञ्जल =",
"28":"वभ्रुवर्ण: पक्षी । गौरतित्तिर इति केचित् । वाघ्रींणसः पूर्वोदाहृतनिग",
"29":"मोक्तलक्षणः । वर्तकः = वृत्ताकारः पक्षिविशेषः ।",
"30":"मनुः,",
"31":"      पाठीनरोहितावाद्यौ नियुक्तौ हव्यकव्ययोः ।",
"32":"      राजीवसिंहतुण्डांश्च सशल्कांश्चैव सर्वशः ॥ (अ० ५ श्लो०१६ )",
}