{
"0":"श्राद्धोपकरणनिरूपणम् । १५३",
"1":"यवाश्चोक्काथम त्कारखण्डे ।",
"2":"श्राद्धेषु वैश्वदेवानि यानि कर्माणि कानि चित् ।",
"3":"यवैरेव विधीयन्ते तानि श्रोत्रियपुङ्गवैः । ॥",
"4":"कृष्णाजिनं च नागरखण्डे ।",
"5":"सन्निधापायिता यश्च श्राद्धे कृष्णाजिनं नरः ।",
"6":"प्राप्स्यन्ति पितरस्तस्य तृतिमाकल्पकालिकीम् ॥",
"7":"आस्तीर्य दक्षिणाग्रीवमेतदुत्तरलोमकम् ।",
"8":"सर्वान् श्राद्धस्य सम्भारानस्योपरि निवेशयेत् ॥",
"9":"रजतञ्च नन्दिपुराणे ।",
"10":"रजतेन समायुक्तं यद्यत् श्राद्धेषु किञ्चन ।",
"11":"तत्तदक्षय्यतां याति रहस्यं पितृसम्मतम् ॥",
"12":"अलाभे सति रुप्याणां नामापि परिकर्तियेत् ।",
"13":"रूप्यहस्तेन दातव्यं यत् किञ्च पितृदेवतम् ॥",
"14":"रजतं दक्षिणां दद्याच्छ्राद्धकर्मणि चैव हि ।",
"15":"रजतस्य हस्ते धारणं च तर्जन्याम |",
"16":"तर्जन्यां रजतं धृत्वा पितृभ्यो यत् प्रदापयेत् ।",
"17":"इति बराहपुराणोक्तेः ।",
"18":"सुवर्णन्तु महाभारते ।",
"19":"दश पूर्वान् दर्शवान्यान् तथा सन्तारयन्ति ते ।",
"20":"सुवर्णे ये प्रयच्छन्ति इत्येवं पितरोऽब्रुवन् ॥",
"21":"वर्णविशेषस्तु विष्णुधर्मोत्तरे ।",
"22":"जाम्बूनदं तद्देवानामिन्द्रगोपकसन्निभम् ।",
"23":"पितॄणां चन्द्ररश्म्याभ दैत्यानामसुरोपमम् ॥",
"24":"अर्धपात्राणि= अर्धप्रकरणे -",
"25":"कात्यायनः ।",
"26":"सौवर्णराजतौ दुम्बरखड्गमणिमयानां पात्राणामन्यतमेषु यानि वा",
"27":"विद्यन्ते पत्रपुटेषु वा ।",
"28":"हारीतः । कांस्यपार्णराजतताम्रपात्राण्य र्घोदकधारणार्थानि सर्वाण्यु",
"29":"पकल्प्यानि ।",
"30":"बैजवापः ।",
"31":"खादिरौदुम्बराण्यर्धपात्राणि श्राद्धकर्माणि ।",
"32":"२० वी० मि० ",
}