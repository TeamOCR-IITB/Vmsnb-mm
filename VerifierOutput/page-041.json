{
"0":"             श्राद्धोचितद्रव्यनिर्णयः ।         ३१",
"1":"    श्वेतचन्दनकर्पूरकुङ्कुमानि    शुभानि च ।",
"2":"    विलेपनार्थ दद्यात्तु यदन्यत्पितृवल्लभम् ||",
"3":"इति ब्रह्मपुराणे पितृवल्लभत्वाभिधानात्-",
"4":"    निवेदितं च यत्तेन पुष्पगन्धानुलेपनम् ।",
"5":"    तद्भूषितानथ स तान्ददर्श पुरतः स्थितान् ॥",
"6":"इति मार्कण्डेयात्पित्रुदेशेन निवेदनावगते:-",
"7":"    लोके श्रेष्ठतमं यच्च आत्मनश्चापि यत्प्रियम् ।",
"8":"    सर्वे पितॄणां दातव्यं तदेवाक्षयमिच्छता ॥",
"9":"   इति स्पष्टं पित्रुद्देश्यत्वावगतेश्च पितॄणामेवोद्देश्यत्वम् । सातिप्र",
"10":"त्ययस्तु पित्रुद्देशेन त्यक्तमपि द्रव्यं ब्राह्मणेषु प्रतिपद्यमानं भोज्या.",
"11":"नमिव तत्स्वामिकं भवतीत्युपपद्यते । ब्राह्मणेभ्यो ददातीति वाक्यम-",
"12":"पि हविःशेषमृत्विग्भ्यो ददातीतिवत्समर्पणाभिप्रायं व्याख्येयम् ।",
"13":"पितृभ्यो ददातीति प्राधानान्तरङ्गभूतदेवतार्थत्वबोधक श्रुतिविरोधात्,",
"14":"ब्राह्मणानां च बहिरङ्गत्वेन ब्राह्मणेभ्यो ददातीत्यत्रैव गौणताया न्या-",
"15":"व्यत्वाच्च । अत एव पितृभ्यो दद्यादित्यत्र मुख्यदानासम्भवात्",
"16":"दानैकदेशत्यागलक्षणाप्यदोष | उपक्रमस्थपितृशब्दानुरोधेनोपसंहा.",
"17":"रस्थददातिशब्द एव लक्षणाया न्याय्यत्वात् । तदप्रेणेति देशसम्ब",
"18":"न्धस्तु पितृब्राह्मणयोरभेदेन चिन्तनादुपपादनीयः । तस्मात्सुष्ट्रकं",
"19":"पितॄणां देवतास्वं गन्धादिद्रव्यत्याग इति । एवं विश्वेषां देवानामपि ।",
"20":"        इदं वः पाद्यमर्थे च पुष्पधूपविलेपनम् ।",
"21":"        अयं दीपप्रकाशश्च विश्वान्देवान्समर्पयेत् ||",
"22":"इति ब्रह्मपुराणात् । अन्ये तु ब्राह्मणानां पित्रभेदेन चिन्तनविधेः",
"23":"सत्वात्पित्रभेदेन तेषामेव सम्प्रदानत्वं घटते, एवं च न ददातिरपि",
"24":"लाक्षणिको भविष्यति अत एव -",
"25":"यमः,",
"26":"       ब्राह्मणैश्च सहाश्नन्ति पितरो ह्यन्तरिक्षगाः ।",
"27":"      वायुभूता न दृश्यन्ते भुक्ता यान्ति परां गतिम् ॥ इति ।",
"28":"आचमनीयं दक्षिणादानं च ब्राह्मणार्थमेव शुद्धर्थत्वादा-",
"29":"नन्त्यार्थत्वाच्चेत्याहुः । इति सम्प्रदाननिर्णय ।",
"30":"         अथ श्राद्धोचितद्रव्याणि ।",
"31":"तत्रापस्तम्बः, एतैस्तीव्रतरा पितॄणां तृप्तिः, द्राघीयांसं कालं तथा",
"32":"धर्मानुहृतेन द्रव्येण |",
}