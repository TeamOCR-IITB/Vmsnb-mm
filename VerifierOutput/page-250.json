{
"0":"२४०             वीरमित्रोदयस्य श्राद्धप्रकाशे-",
"1":"        परिवर्त्य न चाङ्गुष्ठं द्विजस्यान्ने निवेशयेत् ।",
"2":"        राक्षसं तद्भवेद्दैवं पितॄणां नोपतिष्ठते ॥",
"3":"        उत्तानेन तु हस्तेन द्विजाङ्गुष्ठनिवेशनम् ।",
"4":"        यः करोति द्विजो मोहात्तद्वै रक्षांसि गच्छति ॥",
"5":"इति बौधायनेनोत्तानहस्ते दोषोक्तेः ।",
"6":"परिवर्त्य = उप्तानीकृत्य । इति पात्रालम्भजपाङ्गुष्ठनिवेशनानि ।",
"7":"                    अथान्नसङ्कल्पः ।",
"8":"तत्र प्रभासखण्डे ।",
"9":"      पितृपात्रेषु दत्वान्नं कृत्स्नं सङ्कल्पमाचरेत् ।",
"10":"    पितृग्रहणं दैवस्याप्युपलक्षणम् । अत्र कृत्स्नमितिग्रहणादन्न",
"11":"सङ्कल्पोत्तरं उच्छिष्टकाले परिवेषणम् । युक्तं चैतत् , दाने",
"12":"सम्प्रदानविशेषणस्य शुचित्वस्यापेक्षितत्वादिति केचित् । तन्न ।",
"13":"भोजनपदार्थस्य लौकिकप्रसिध्या तथैवावगतेः । परिवेक्ष्यमाण",
"14":"स्यापि च सम्प्रदानशुचिताकाल एव त्यागोपपत्तेश्च । अ-",
"15":"तएव परिविष्टं परिवेष्यमाणं चेति सङ्कल्पवाक्यं प्रयुञ्जते शिष्टाः ।",
"16":"यद्यद्रोचेत विप्रेभ्यस्तत्तद्दद्यादमत्सरीतियमोक्तेश्चोच्छिष्टकालेऽपि",
"17":"तदुक्तेश्च । सङ्कल्पप्रकारमाह -",
"18":"    विष्णुः ।",
"19":"     नमो विश्वेभ्यो देवेभ्य इत्यन्नमादौ प्राप्नुस्वर्योनिवेदयेत् । पि-",
"20":"त्र्ये पितामहाय प्रपितामहाय नामगोत्राभ्यामुदङ्मुखेषु ।",
"21":"        नमो विश्वेभ्य इति च सतिलेनोदकेन च ।",
"22":"       प्राङ्मुखेषु च यद्दत्तं तदन्नमुपमन्त्रयेत् ॥",
"23":"       उदङ्मुखेषु यद्दत्त नामगोत्रप्रकीर्त्तनैः ।",
"24":"      मन्त्रयेत्प्रयतः प्राज्ञः स्वधान्तैः सुसमाहितः ।",
"25":"एवं च यदत्रिणा ।",
"26":"     हस्तेनामुक्तमन्नाद्यमिदमन्नमुदीरयेत् ।",
"27":"     स्वाहेति च ततः कुर्यात्स्वसत्ताविनिवर्त्तनम् ? ॥",
"28":"    इति स्वाहान्तत्वमुक्तं, तद्वैश्वदेविकविषयम् । इदं च त्रैवर्णिक-",
"29":"विषयं स्त्रीशूद्रयोस्तु नम इति प्रयोग इति शूलपाणिः । पात्रस्यादानं च",
"30":"संध्येन । दक्षिणस्य त्यागे व्यापृतत्वात् ।",
}