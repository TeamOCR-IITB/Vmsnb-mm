{
"0":"२६०               वीरमित्रोदयस्य श्राद्धप्रकाशे-",
"1":"प्रपितामहादारभ्य पितृपर्यन्तं पिण्डदानं उक्तम् । द्यौदर्विरक्षितेति ति-",
"2":"सृभिः सर्वान्नप्रकारमुद्धृत्याज्येन सन्नीय त्रीन्पिण्डान् संहतान्निद-",
"3":"धात्येतत्ते प्रपितामहेतीत्यादिना । पिप्पलादाथर्वणश्राद्धकल्पे तु",
"4":"विपरीतः क्रमो नोक्तः । एषां च पक्षाणां तत्तच्छाखानुसारेण व्यव-",
"5":"स्था दृष्टव्या ।",
"6":"    अत्र च पित्रादीनां नामाज्ञाने -",
"7":"   गोभिलः ।",
"8":"यदि नामानि न विद्यात् स्वधा पितृभ्यः पृथिवषिद्भ्य इति",
"9":"प्रथमं निदध्यात् स्वधा पितृभ्योऽन्तरिक्षसद्भ्य इति द्वितीयं स्वधा",
"10":"पितृभ्यो दिविषद्भ्य इति तृतीयं निधायेति ।",
"11":"     गोत्राज्ञाने काश्यपगोत्रमाह -",
"12":"व्याघ्रः ।",
"13":"     गोत्रनाशे तु काश्यपः, इति ।",
"14":"   नाशो = अज्ञानम् । अत्र षड्दैवत्यश्राद्धादौ मातामहवर्गस्यापि",
"15":"गोत्रसम्बन्धनामानि प्रयुज्य प्रयोगोऽनुष्ठेयः । “योज्यः पित्रादिश-",
"16":"ब्दानां स्थाने मातामहादिक” इत्यापस्तम्बवचनात् । एव नवदैवत्येऽपि",
"17":"मातृवर्गे स्त्रीलिङ्गानि गोत्रसम्बन्धनामानि प्रयुज्य प्रयोगः कार्यः ।",
"18":"अत्र चावनेजनमन्त्रे आश्वलायनानां शुन्धन्तां मातामहाः, शुन्ध",
"19":"न्तां मातर इत्यादि ऊहो मातामहयोर्ज्ञेयः । अवनेजनमन्त्रे पित्रादि-",
"20":"शब्दानां प्रकृत्यंशे समवेतार्थकत्वात् । मातृवर्गे ये च त्वामत्रान्धि-",
"21":"त्यूह इति हेमाद्रिः । तन्न । एतत्पिण्डरूपमन्नं तुभ्यं, ये चान्ये अत्र",
"22":"त्वामनुयान्ति तेभ्यवश्चेत्ययं खलु तस्यार्थः । न चानुयाविनः पुरु-",
"23":"षस्य पुरुषा एव स्त्रियो वा स्त्रीणामिति नियमे प्रमाणमस्ति, तेन",
"24":"स्त्रीणामपि पुंसो अनुयामिनः सम्भवन्तीति नाहसिद्धिः । आपस्तम्बेन",
"25":"तु एतत्ते मातरसौ याश्च त्वामत्रान्वित्येव मन्त्रः पठित इति तेषां",
"26":"तादृश एव । अत्र च नवदैवत्ये सपत्नमात्रादीनामपि श्राद्धं भवत्येव",
"27":"“ पितृपत्न्यः सर्वा मातरः” इति सुमन्तुना तास्वपि मातृत्वाद्यतिदे.",
"28":"शात् । तत्रापि च जनन्यादिस्थानीयब्राह्मणे तत्पिण्डे वा तासामुद्देशो",
"29":"न तु पृथक् ।",
"30":"       अनेका मातरो यस्य भाद्धे चापरपक्षिके ।",
"31":"       अर्घ्यदानं पृथक्कुर्यात्पिण्डमेकं तु निर्वपेत् ॥",
}