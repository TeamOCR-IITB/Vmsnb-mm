{
"0":"२४६             वीरमित्रोदयस्य श्राद्धप्रकाशे-",
"1":"सर्वमन्नमुपादाय सतिलं दक्षिणामुखः ।",
"2":"उच्छिष्टसन्निधौ पिण्डान्दद्याद्वै पितृयज्ञवत् ॥",
"3":"मातामहानामप्येवं दद्यादाचमनं ततः ।",
"4":"                ( अ० १ श्राद्धप्र० श्लो० २४३ - २४४ )",
"5":"अत्र = सर्वमिति विज्ञानेश्वरः ।",
"6":"शङ्खलिखितौ ।",
"7":"    तृप्तान् ज्ञात्वा स्वदितमिति पृष्ट्वा शेषमन्नमनुज्ञाप्य प्रकृतादन्ना-",
"8":"द्विकिरं कुर्यात् स्वधां वाचयित्वा विष्टरांस्त्रींन्निदध्यात्त्रीण्येवोदपा-",
"9":"त्राणि सतिलानि सपवित्राणि मृन्मयाश्ममयौदुम्बराणि वा । धूपगन्ध-",
"10":"माल्यादर्शप्रदीपाञ्जनादीनि चोपहरेत् । सर्वान्नप्रकारमादाय पिण्डा-",
"11":"न्निदध्यात् । स्वधावाचनप्रकारस्तु वक्ष्यते । विष्टरनिधानं पिण्डा",
"12":"धारत्वेन । विष्टरः पञ्चविंशतिदर्भपिञ्जूलात्मकः । उदपात्रत्रयं अवनेज-",
"13":"नार्थं । हेमाद्रौ बृहस्पतिस्तु अनाचान्तेषु "तत्समीपे प्रकुर्याच पिण्ड-",
"14":"मिर्चपणं तत" इत्यादिना पिण्डदानमुक्त्वोपसृष्टोदकानां तु इत्यादिना",
"15":"विकिरदानमाह ।",
"16":"कात्यायनः ।",
"17":"आचान्तेष्वित्येके । आचान्तेष्वित्यत्राचमनोत्तरकालता गम्यते",
"18":"न चात्र सामान्योकेर्वक्ष्यमाणयमवचनानुसारादक्षय्यदानोत्तरकाल-",
"19":"स्वेनोपसंहारः किं न स्यात् । कात्यायनसूत्रे अक्षय्योदकदानादेरेत.",
"20":"त्स्त्रोत्तरकालविहितत्वात् । एकग्रहणादस्य पक्षस्य परमतत्वमिति",
"21":"हेमादिः । उभयशास्त्रत्वाद्विकल्प इति कर्कः ।",
"22":"यमः ।",
"23":"स्वधेतिवत्प्रवक्तव्यं प्रीयन्तां पितरस्तथा ।",
"24":"अक्षय्य मन्नदानं तु वाच्यं प्रीतैर्द्विजातिभिः ॥",
"25":"ततो निर्वापण कुर्यात्पिण्डानां तदनन्तरम् |",
"26":"हारीतस्तु ।",
"27":"वाजे बाजे इत्यनुव्रज्येत्यनुवजनमुक्त्वा शेषस्य पिण्डान्पितृयज्ञ-",
"28":"वन्निदध्यादिति ।",
"29":"पते च कालास्तत्तच्छाखाभेदेन व्यवस्थिताः । भोजनास्पृर्वोत्तर.",
"30":"कालयोर्व्यवस्थानन्तरमाह -",
"31":"लौगाक्षिः ।",
"32":"अप्रशस्तेषु यागेषु पूर्व पिण्डावनेजनम् ।",
}