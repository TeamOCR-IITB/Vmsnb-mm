{
"0":"        	 	 दौहित्र कर्तृकश्राद्धनिरूपणम् ।        २२१",
"1":"    इति पारिजातोक्तवचनात् ।",
"2":"    शूलपाणिस्तु तत्रापि पार्वणमेवाह - एकोद्दिष्टवाक्यानां नि.",
"3":"र्मूलत्वात् । अन्ये तु पित्रादीनां पार्वण भ्रात्रादीनामेकोद्दिष्टमित्या.",
"4":"हुः । तत्तुच्छम् ।",
"5":"	समत्वमागतस्यापि पितुः शस्त्रहतस्य वा ।",
"6":"	चतुर्दश्यां तु कर्त्तव्यमेकोद्दिष्टं महालये ॥",
"7":"       इति भविष्ये पितुरप्येकोद्दिष्टविधेः ।",
"8":"       शस्त्रहतस्य चतुर्दश्यां श्राद्धे कृतेऽपि महालये दिनान्तरे पा-",
"9":"र्वणमितरतृप्त्यर्थं कार्यमेव, पितारे शस्त्रहते एकमेकोदिष्टं कार्यं,",
"10":"द्वयोः शस्त्रहतयोर्द्वे एकोदिष्टे समानतन्त्रे कार्यं त्रिषु त्रीणि समा-",
"11":"नतन्त्राणि कार्याणि इति देवस्वामी ।",
"12":"       अन्ये तु त्रिषु पार्वणमेव कार्यं ।",
"13":"	पित्रादयस्त्रयो यस्य शस्त्रैर्यातास्त्वनुक्रमात् ।",
"14":"	स भूते पार्वणं कुर्यात् ।",
"15":"        इति बृहत्पराशरोक्तेः ।",
"16":"	एकस्मिन्वा द्वयोर्वापि विद्युच्छस्त्रेण वा हते ।",
"17":"	एकोद्दिष्टं सुतः कुर्यात्त्रयाणां दर्शवत् भवेत् ।",
"18":"        इति पृथ्वीचन्द्रोदयोदाहृतवचनाच्चेत्याहु: ।",
"19":"        चतुर्दश्यामेव शस्त्रादिना मृतस्य पार्वणमेकोद्दिष्टं वा यथा-",
"20":"चारं कार्यम्, यस्तु चतुर्दश्यां पार्वणनिषेधः स तन्निमित्तस्यैव न",
"21":"क्षयाहनिमितस्येति तदा चतुर्द्देशीनिमित्तकमेकोद्दिष्ट 'पृथग्वा का",
"22":"र्यम् । चतुर्दश्यां विघ्नेनैकोद्दिष्टासम्भवे तत्पक्षे दिनान्तरे पार्वणं",
"23":"कार्यमित्युक्तं हेमाद्रौ । इति चतुर्दशीश्राद्धम् ।",
"24":"आश्विनशुक्ल प्रतिपदि मातामह श्राद्धमुक्तं",
"25":"हेमाद्रौ ।",
"26":"	जातमात्रोऽपि दौहित्रो विद्यमानेऽपि मातुले ।",
"27":"	कुर्यान्मातामहश्राद्ध प्रतिपद्याश्विनेऽसिते ॥ इति ।",
"28":"एतच्च जीवत्पितृकेण कार्यं सपिण्डञ्चेति दाक्षिणात्याचारः सर्वैः",
"29":"कार्यमविशेषवचनादिति तु युक्तं, दाक्षिणात्यभिन्नशिष्टाचाराच्च ।",
"30":"		इति दौहित्रकर्तृकश्राद्धम् ।",
"31":"४१ वी० मि०",
}