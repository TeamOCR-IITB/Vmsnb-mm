{
"0":"          पिण्डप्रतिपत्तिनिर्णय: ।            २७९",
"1":"भविष्येऽपि ।",
"2":"     ततो देवद्विजाभ्यां तु प्रार्थयेद् वचनं त्विह ।",
"3":"     विश्वेदेवाः प्रीयन्तामिति ब्रूतां युवामिति ॥",
"4":"     तौ वदेतां प्रीयन्तामोमित्येव तु सकृद्वचः ।",
"5":"     ततः पठेद्देवताभ्यः पितृभ्यश्चेत्यमुं त्रिशः ॥",
"6":"स्मार्त्तपितृदयितादयोऽप्येवम् ।",
"7":"   विसर्जनात्पूर्वकृत्यमाह -",
"8":"याज्ञवल्क्यः ।",
"9":"    इत्युक्त्वोक्त्वा प्रिया वाचः प्रणिपत्य विसर्जयेत् ।",
"10":"                              [ अ० १ श्राद्धप्र० श्लो० २४७ ]",
"11":"    भवद्भिरहं कृतार्थीकृत इत्यादि प्रिया वाचश्चोक्त्वा प्रणिपत्य",
"12":"विसर्जयेदित्यर्थः ।",
"13":"विसर्जनं च पितृपूर्वं कार्यमित्याह -",
"14":"स एव ।",
"15":"     वाजे बाज इति प्रीतः पितृपूर्वं विसर्जयेत् । इति ।",
"16":"अत्र च विसर्जनमुदकपात्रं गृहीत्वा कार्यमित्युकं -",
"17":"मत्स्यपुराणे ।",
"18":"ततस्तानप्रतो स्थित्वा प्रतिगृह्योदपात्रिकम् ।",
"19":"वाजे बाज इति जपन् कुशाग्रेण विसर्जयेत् ॥",
"20":"अत्र प्रतिब्राह्मणं मन्त्रावृति । कुशाग्रस्पर्शपूर्वकविसर्गस्य स",
"21":"र्वविप्रविषवस्य युगपत्कर्तुमशक्यत्वादिति अपरार्क: । इति विसर्जनं [च]",
"22":"ब्राह्मणस्थपितॄणां न ब्राह्मणानां बेषामावाहनं तेषामेव विसर्जनस्य",
"23":"युक्तत्वात्, अतश्चापात्रकश्राद्धेऽपि विसर्जनं भवस्येवेति स्मार्त्तः । इति",
"24":"विसर्जनम् ।",
"25":"तत्र वायुपुराणे । ",
"26":"अथ पिण्डप्रतिपत्तिः ।",
"27":"    पिण्डमग्नौ सदा दद्याद् गोत्रार्थी सततं नरः ।",
"28":"    पत्न्यै प्रजार्थी दद्यातु मध्यमं मन्त्रपूर्वकम् ॥",
"29":"    उत्तमां गतिमन्विच्छन् गोभ्यो नित्यं प्रयच्छति ।",
"30":"    आज्ञां प्रज्ञां यशः कीर्त्तिमप्सु नित्यं निधापयेत् ॥",
"31":"    प्रार्थयेदीर्घमायुश्च वायसेभ्यः प्रयच्छति ।",
}