{
"0":"              अक्षय्योदकदानादिविचारः ।        २७३",
"1":"         अथाक्षय्योदकदानम् ।",
"2":"विष्णुः ।",
"3":"    ततः सुप्रोक्षितमिति श्राद्धदेशं प्रोक्ष्य दर्भपाणिः सर्वं कुर्यात् ।",
"4":"ततः = पैतृकद्विजपुरःसरमाचमनोदकं दत्वा । तत्पुरःसरत्वं च देव-",
"5":"लेनोक्तम् । उदङ्मुखेषु घनमादौ दत्वा प्राङ्मुखेषु दद्यात् । सर्वं = वक्ष्य",
"6":"माणम् । आचमनोत्तरं -",
"7":"     कात्यायनः ।",
"8":"आचान्तेषूदकपुष्पाक्षतानक्षय्योदकं च दद्यात् ।",
"9":"    अक्षता = यवाः ।",
"10":"         आचान्तेषूदक दद्यात्पुष्पाणि सयवानि च ।",
"11":"         यवोऽसीति पठन्मन्त्रं श्रद्धाभक्तिसमन्वितः ॥",
"12":"   इति ब्रह्मपुराणवचनात् । श्राद्धकल्पोऽप्येवम् । इदं च यवदानं",
"13":"देवकरे, पित्रे तु तिलदानम् ।",
"14":"तथा तत्रैव ।",
"15":"      सतिलाम्बु पितृष्वादौ दत्वा दैवेषु साक्षतम् ।",
"16":"      आदावित्यस्य दैवेष्वित्यनेनान्वयः ।",
"17":"    आदौ साक्षतमम्बु दैवेषु दत्वा सतिलाम्बु पितृषु दद्यादित्यर्थः ।",
"18":"अत एव कर्केणापि देवपूर्वकत्वमुदकदानादेरुक्तम् ।",
"19":"   उदकादिदाने मन्त्राः ।",
"20":"छन्दोगपरिशिष्टे ।",
"21":"         शिवा आपः सन्त्विति च युग्मानेवोदकेन वा ।",
"22":"         सौमनस्यमस्त्विति च पुष्पदानमनन्तरम् ॥",
"23":"        अक्षतं चारिष्टमस्त्वित्वक्षतान् प्रतिपादयेत् ।",
"24":"युग्मानिति विध्यभिप्रायेणेति हलायुधः । शातातपेन तु मन्त्रान्तरा-",
"25":"ण्युक्तानि ।",
"26":"        अपां मध्ये स्थिता देवाः सर्वमप्सु प्रतिष्ठितम् ।",
"27":"       ब्राह्मणस्य करे न्यस्ताः शिवा आपो भवन्तु नः ।",
"28":"      लक्ष्मीर्वसतु पुष्पेषु लक्ष्मीर्वसतु पुष्करे ।",
"29":"      लक्ष्मीर्वसेत्सदा सोमे सौमनस्यं सदास्तु मे ॥",
"30":"      अक्षतं चास्तु मे पुण्यं शान्तिः पुष्टिर्धृतिश्च मे ।",
"31":"      यद्यच्छ्रेयस्करं लोके तत्तदस्तु सदा मम ।।",
"32":"अन्नोदकदानादौ यथालिङ्गं मन्त्राणां विभज्य विनियोगः । अत्र",
"33":"वी० मि १५",
}