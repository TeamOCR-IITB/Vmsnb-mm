{
"0":"               वर्ज्यब्राह्मणनिरूपणम् |                    १०१",
"1":"आवन्त्यान्मागधांश्चैव ब्राह्मणांस्तान् विवर्जयेत् ।",
"2":"अपाङ्केयेभ्य एव दत्तं न केवलमफलम् । अपि तु तत् पङ्क्तयुप-",
"3":"विष्टानामपि दत्तमफलमिति ।",
"4":"तथा च मनु,",
"5":"अपाङ्कयो यावतः पाङ्कयान् भुञ्जानाननुपश्यति ।",
"6":"तावतो न फलं तत्र दाता प्राप्नोति बालिशः ॥",
"7":"तथा,",
"8":"यावतः संस्पृशेदङ्गैर्ब्राह्मणान् शूद्रयाजकः ।",
"9":"तावतां न भवेद्दातु फलं दानस्य पैतृकम् ॥",
"10":"केषां चिदपाङ्केयानां संख्याविशेषेण सहपङ्कयुपविष्टकत्व माह",
"11":"स एव-",
"12":" वीक्ष्यान्धो नवतेः काणः षष्टेः श्वित्री शतस्य तु ।",
"13":"पापरोगी सहस्रस्य दातुर्नाशयते फलम् ॥",
"14":"अत्र चान्धस्य वीक्षणासम्भवात् वीक्ष्येत्यनेन संनिधानमात्र",
"15":"लक्ष्यते तेन संनिधानमेव नवत्यादेः फलनाशकमिति ज्ञेयम् । सत्रि",
"16":"धिश्च यावान् देशश्चक्षुष्मतो दृष्टिगोचरस्तावति देशेऽवस्थितत्वम् ।",
"17":"एतच काणादौ संख्यापचये दोषलाघवं प्रायश्चित्तविशेषार्थमिति",
"18":"मेधातिथिः । क्वचिदपवादमाह वशिष्ठः । अथाप्युदाहरन्ति ।",
"19":"अथ चेत् मन्त्रविधुतः शारीरैः पङ्किदूषणैः ।",
"20":"अदृष्यं तं मनुः प्राह पङ्किपावन एव सः ॥ इति ।",
"21":"मन्त्रविदा नवत्या मध्यस्थेन युक्त इत्यर्थः । शारीरा अपि दोषाः",
"22":"शिवत्र्यादिव्यतिरिक्ताः । हौनाधिकाङ्गुलित्वादय इति हेमाद्रिः |",
"23":"अत्र विशेषमाह कश्यपः ।",
"24":"काणादीन भोजयेदेवे श्राद्धे दाने तु वर्जयेत् ।",
"25":"दैवे वैश्वदेवे यदि श्राद्धे भोजयेत्तदेत्यर्थः । दाने तु वर्जयेदेव ।",
"26":"यत्तु वशिष्ठनोक्तम्-",
"27":"(१) विद्वत्सु चेत्वविद्वांसो यस्य राष्ट्रेषु भुञ्जते ।",
"28":"(२) तान्यनावृष्टिमिच्छन्ति (३) महदू चा जायते भयम् ॥ इतेि ।",
"29":"तत्, यत्र विद्वसु सत्सु श्राद्धे, अविद्वांसः श्रोत्रियाद्यसमिश्रिता",
"30":"भुञ्जत इति व्याख्येयम् ।",
"31":"",
"32":"",
"33":"१) विद्वद्भोज्यान्यविद्वांसो येषु राष्ट्रेषु भुञ्जते इति पु० मुद्रितवशिष्ठस्मृतौ पाठ. |",
"34":"( २ ) तदन्नं नाशमायाति महम्चापि भयं भवत् इति पाठान्तरम् ।",
"35":"( ३ ) तान्यनावृष्टिमृच्छन्तीति पाठान्तरम् ।",
}