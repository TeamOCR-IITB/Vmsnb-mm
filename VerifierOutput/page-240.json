{
"0":"२३०               वीरमित्रोदयस्य श्राद्धप्रकाशे-",
"1":"अजकर्ण इति कल्पतरुकामरूपमदनरत्नादौ पाठः, सोऽपपाठः,",
"2":"शङ्खविरोधात् ।",
"3":"     शङ्खः ।",
"4":"    अजस्य दक्षिणे कर्णे पाणौ विप्रस्य दक्षिणे ।",
"5":"    अप्सु चैव कुशस्तम्बे अग्निं कात्यायनोऽब्रवीत् ॥",
"6":"रजते च सुवर्णे च नित्यं वसति पावकः ॥ इति ।",
"7":"अग्निं कात्यायन इत्यभेदोक्तिः स्तुत्यर्था । अत्र यद्यपि तुल्यव",
"8":"द्विकल्पः प्रतिभाति तथापि “ अग्न्यभावे तु विप्रस्य पाणाविवोपपा-",
"9":"दयेत्” इत्यत्रैवकारग्रहणात्पाणिर्मुख्यस्तदभावेऽजादय इति हेमाद्रिः ।",
"10":"समविकल्प इति बहवः । अप्सु होमस्तु जलसमीपे श्राद्धकरणे ।",
"11":"            विष्णुधर्मोत्तरे चाप्सु मार्कण्डेयेन यः स्मृतः ।",
"12":"           स यदाऽपां समीपे स्याच्छ्राद्ध ज्ञेयो विधिस्तदा ॥",
"13":"इति मदनरत्ने कात्यायनेनोक्ते । अत्र च याज्ञवल्क्येन पितृयज्ञवदि",
"14":"त्यनेनाग्नौकरणहोमे पिण्डपितृयज्ञधर्मातिदेशः कृतः । ते च धर्मा",
"15":"आपस्तम्बेनोकाः । “ दक्षिणाप्रागग्रैर्दर्भैर्दक्षिणमग्निं परिस्तीर्य दक्षि-",
"16":"णं जान्वाच्य मेक्षणेनोपस्तीर्ये”त्यादिना ।",
"17":"    सुयज्ञेनापि परिसमूह्य पर्युक्ष्य परिस्तीर्य दक्षिणं जान्वाच्य यज्ञो-",
"18":"पवीती प्राङासीनो मेक्षणेन जुहोतीति ।",
"19":"   आश्वलायनेनापि । प्राचीनावीतीष्ममुपसमाधाय मेक्षणेनावदावा.",
"20":"वदानसम्पदा जुहुयादित्यादिना ।",
"21":"   हारीतेन तु विशेष उक्तः । समितन्त्रेण प्राङ्मुखो मेक्षणेनाहुति-",
"22":"द्वयं हुत्वेति । समितन्त्रेण = आहुतिद्वयार्थ एकैवसमिदिति स्मृतिचन्द्रि",
"23":"काकारः ।",
"24":"   ब्रह्माण्डपुराणे समित्रयमुक्तम्-",
"25":"  दद्यात्तु समिधस्तिस्रस्तस्मिन्प्रादेशमात्रिकाः ।",
"26":"  घृताक्ताः समिधो हुत्वा दक्षिणाग्राः समन्त्रकाः ॥ इति ।",
"27":"समिलक्षणमाहिके परिभाषायामुक्तम् । समिदर्हावृक्षास्तत्रैव-",
"28":"    पलाशफल्गुन्यग्रोधप्लक्षाश्वत्थविकङ्कृताः ।",
"29":"    उदुम्बरस्तथाबिल्वश्चन्दन यज्ञियाश्च ये ॥",
"30":"    सरलो देवदारुश्र सालश्च खदिरस्तथा ।",
"31":"    ग्राह्या कण्टकिनश्चैव यज्ञिया ये च केचन ॥",
}