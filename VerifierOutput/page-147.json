{
"0":"               यजमानजप्यानि ।             १३७",
"1":"यत्रैतत् पठ्यते श्राद्धे स्तोत्रमस्मत्सुखावहम् |",
"2":"अस्माकं जायते तृप्तिस्तत्र द्वादशवार्षिकी ||",
"3":"हेमन्ते द्वादशाब्दानि तृप्तिमेतत् प्रयच्छति ।",
"4":"शिशिरे द्विगुणान्दानि तृप्तिं स्तोत्रमिदं श्रुतम् ॥",
"5":"वसन्ते षोडशसमास्तृप्तये श्राद्धकर्मणि ।",
"6":"ग्रीष्मे च षोडशैवैतत् पठितं तृप्तिकारकम् ||",
"7":"विकलेऽपि कृते श्राद्धे स्तोत्रेणानेन (१) शोधिते ।",
"8":"वर्षासु तृप्तिरस्माकमक्षया जायते (२) स्तुते ॥",
"9":"शरत्कालेऽपि पठितं श्राद्धकाले प्रयच्छति ।",
"10":"अस्माकमेतत्पुरुषैस्तृप्तिः पञ्चदशाब्दिकी ॥",
"11":"यस्मिन् गृहेऽपि लिखितं एतत्तिष्ठति नित्यदा ।",
"12":"सन्निधानं कृते श्राद्धे तत्रास्माकं भविष्यति ॥",
"13":"तस्मादेतस्वया श्राद्धे विप्राणां भुञ्जता पुरः ।",
"14":"श्रावणीयं महाभाग ! अस्माकं प्रीतिहेतुकम् ॥ इति ।",
"15":"मत्र ब्रह्मवैवर्तादिपुराणोक्तानि गयाप्रशंसावचनान्यपि शिष्टाचा.",
"16":"रात् पठनीयानि ।",
"17":"गयायां धर्मपृष्ठे च सरसि ब्रह्मणस्तथा ।",
"18":"गयाशीर्षे वटे चैव पितॄणां दत्तमक्षयम् ||",
"19":"गयायां पितृरूपेण स्वयमेव जनार्दनः ।",
"20":"तं दृष्टा पुण्डरीकाक्षं मुच्यते च ऋणत्रयात् ||",
"21":"शमीपत्रप्रमाणेन पिण्डं दद्यात् गयाशिरे ।",
"22":"उद्धरेत् सप्तगोत्राणि कुलमेकोत्तरं शतम् ॥",
"23":"भूमिष्ठास्तु दिवं यान्ति स्वर्गस्था मोक्षगामिनः ।",
"24":"स्वर्गपातालमर्त्येषु नास्ति तीर्थ गयासमम् ||",
"25":"पितरो यान्ति देवत्वं दत्ते पिण्डे गयाशिरे । इति ॥",
"26":"मत्स्यपुराणे ।",
"27":"सप्तम्याधा दशार्णेषु मृगाः कालञ्जरे गिरौ ।",
"28":"चक्रवाकाः सरोद्वीपे हंसा: सरसि मानसे ॥",
"29":"",
"30":"( १ ) साधिते. इति मार्कण्डेयपुराणे पाठः ।",
"31":"( १ ) रुचे | इति मा० पु० पाठः ।",
"32":"१८ वी० मि०",
}