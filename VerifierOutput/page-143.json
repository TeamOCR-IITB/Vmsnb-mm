{
"0":"                                    यजमानजप्यानि ।            १३३",
"1":"	नमस्येऽहं पितॄन् मर्त्यैरर्च्यन्ते भुवि ये सदा ।",
"2":"	श्राद्धेषु श्रद्धयामीष्टलोकपुष्टिप्रदायिनः ॥",
"3":"	नमस्येऽहं पितॄन भक्त्याऽभ्यचर्यन्ते भुवि ये सदा ।",
"4":"	धन्बैः श्राद्धैस्तथाहारैस्त पोनिर्धूत किल्विषैः ॥",
"5":"	नमस्येऽहं पितॄन्विप्रैर्नैष्ठिकव्रतचारिभिः ।",
"6":"	ये संयतात्मभिर्नित्यं सन्तर्प्यन्ते समाधिभिः ॥",
"7":"	नमस्येऽहं पितॄन् श्राद्धे राजन्यास्तर्पयन्ति यान् ।",
"8":"	कल्पैरशेषैर्विधिवत् लोकद्वयफलप्रदान् ||",
"9":"	नमस्येऽहं पितॄन् वैश्यैरर्च्यन्ते भुवि ये सदा ।",
"10":"	स्वकर्मनिरतैर्नित्यं पुष्पधूपान्नवारिभिः ॥",
"11":"	नमस्येऽहं पितॄन् श्राद्धे ये शूद्रैरपि भक्तितः ।",
"12":"	सन्तर्प्यन्ते जगत्यत्र नाम्नाख्याताः सुकालिनः ||",
"13":"	नमस्येऽहं पितॄन् श्राद्धे पाताले ये महासुरैः ।",
"14":"	सन्तर्प्यन्ते सदाहारस्स्यक्तदम्भमदैः सदा ॥",
"15":"	नमस्येऽहं पितॄन् श्राद्धे ह्यर्थ्यन्ते ये रसातले ।",
"16":"	भोगैर शेषैर्विविधैर्नागैः कामानभीप्सुभिः ॥",
"17":"	नमस्येऽहं पितॄन् श्राद्धे सर्वैः सन्तर्पिताः सदा ।",
"18":"	स्तुत्वैवं विविधैर्मन्त्रैर्भोगसम्पत्समन्वितैः ॥",
"19":"पितॄन् नमस्ये निवसन्ति साक्षात् ये देवलोकेषु महीतले वा ।",
"20":"तथान्तरिक्षे व सुरादिपूज्यास्ते संप्रतीच्छन्तु मयोपनीतम् ||",
"21":"पितॄन् नमस्ये परमाणुभूता ये वै विमानेषु वसन्त्यमूर्ताः ।",
"22":"यजन्ति यानस्तमला मनोभिर्योगीस्वराः क्लेशविमुक्तिहेतोः ॥",
"23":"पितृनमस्ये दिवि ये च मूर्ताः स्वधाभुज. काम्यफलाभिसन्धौ ।",
"24":"प्रदानशक्ताः सकलेप्सितानां विमुक्तिदा येऽनभिसंहितेषु ॥",
"25":"तृप्यन्तु तस्मिन् पितरः समस्ता इच्छावतां ये प्रदिशन्ति कामान् ।",
"26":"सुरस्वमिन्द्रत्व मनोधिकत्वं वस्वात्मजान् क्ष्मामबलागृहाणि ॥",
"27":"सूर्यस्य ये रश्मिषु चन्द्रविम्बे शुक्ले विमाने च सदा वसन्ति ।",
"28":"तृप्यन्तु तेऽस्मिन् पितरोऽन्नतोयैर्गन्धादिना तुष्टिमतो व्रजन्तु ॥",
"29":"येषां हुतेऽग्नौ हविषापि तृप्तिर्ये भुञ्जते विप्रशरीरसंस्थाः ।",
"30":"वे पिण्डदानेन मुदं प्रयान्ति तृप्यन्तु तेऽस्मिन् पितरोऽन्नतोयैः ॥",
"31":"ये खङ्गमांसेन सुरैरभीष्टैः कृष्णैस्तिलैर्दैत्यमहोरगैश्च ।",
}