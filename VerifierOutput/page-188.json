{
"0":"१७८        वीरमित्रोदयस्य श्राद्धप्रकाशे-",
"1":"",
"2":"गृहं पक्केष्टकचितं सुधाभिर्धवलीकृतम् ।",
"3":"मत्तवारणशोभादयं गवाक्षद्वाराभित्तिमत् ॥",
"4":"अनेक भूमिसंयुक्तमेकभूमिकमेव च ।",
"5":"पितृभ्यो यो ददातीह स याति ब्रघ्नविष्टपम् ॥",
"6":"दत्वा गृहं पितृभ्यस्तु तृणच्छन्नमथापि वा ।",
"7":"लभतेऽग्याणि वेश्मानि स्त्रीमान्ति धनवन्ति च ॥",
"8":"पुस्तकानि सुवाच्यानि सच्छास्त्राणां ददाति यः ।",
"9":"ब्राह्मणानां कुले यज्वा जायतेऽसौ बहुश्रुतः ॥",
"10":"हेमाद्रौ चमत्कारखण्डे विशेषः ।",
"11":"पुस्तकानि पितृभ्यस्तु वेदाङ्गानां ददाति यः ।",
"12":"स श्रोत्रियान्वये भूत्वा जायते वेदवित्तमः ॥",
"13":"दत्त्वा व्याकरण तु स्यात् शश्वत् शब्दविदां वरः ।",
"14":"मीमांसायाः प्रदानेन सोमयाजी भवेन्नरः ॥",
"15":"प्रदाय न्यायशास्त्राणि भवेद् विद्वत्तमः पुमान् ।",
"16":"पुराणदाता भक्तः स्यात् पुराणपुरुषे हरौ ॥",
"17":"मन्वादिधर्मशास्त्राणां दानाद् भवति धार्मिकः ।",
"18":"कलाशास्त्रप्रदानेन कलासु कुशलो भवेत् ॥",
"19":"यः श्राद्धदिवसे विद्वान् प्राणिनामभयं दिशेत् ।",
"20":"भयं न तस्य किञ्चित् स्यात् इह लोके परत्र च ॥ इति ।",
"21":"सौरपुराणे ।",
"22":"यद्यस्य भयमुत्पन्नं स्वतो वा परतोऽपि वा ।",
"23":"श्राद्धकर्मणि सम्प्राप्ते तत् तस्यापनयेत् सुधीः ॥",
"24":"राजतश्चोरतो वापि व्यालाच्च श्वापदादपि ।",
"25":"सञ्जातमुद्धरेद्भीत पितृकर्माणि शक्तितः ॥",
"26":"एकतः क्रतवः सर्वे इत्यादि अभयदानप्रशंसामभिधायाह स एव ।",
"27":"यथा ह्यभयदानेन तुष्यन्ति प्रपितामहाः ।",
"28":"न तथा वस्त्रपानान्नरक्षालङ्कारभोजनैः ॥",
"29":"एतस्माद्भयं देयं श्राद्धकाले विजानता ॥ इति ।",
"30":"वामनपुराणे ।",
"31":"बन्दकितास्तु ये केचित् स्वयं वा यदि वा परैः ।",
"32":"येन केनाप्युपायेन यस्तान् मोचयते नरः ||",
}