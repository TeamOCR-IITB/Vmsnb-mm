{
"0":"                   वरयाचनादिविचारः ।              २७५",
"1":"   आशिषः प्रतिगृह्येति । क्वचित्तु वेदैः सन्ततिरेव चेति पाठः ।",
"2":"अत्र बहु देयं च नोऽस्त्वीत्मन्तं मन्त्रं पठित्वा ।",
"3":"     अन्नं च नो बहु भवेदिति श्रीश्च (१) लभेमहि ।",
"4":"     याचितारश्च नः सन्तु मा च याचिष्म कं चन ॥",
"5":"   इत्यधिकं बौधायनेन पठितम् । अत्र च वरयाचने क्रियमाणे दा-",
"6":"तार इत्येवमादावपि प्रतिवरं ब्राह्मणैर्यथालिङ्गं प्रत्युत्तरं देयम् ।",
"7":"       प्रार्थनासु प्रतिप्रोक्ते सर्वास्वेव द्विजोत्तमः ।",
"8":"     इति वचनादिति हेमादिः । अन्यैस्त्वत्र प्रतिवचनं न लिखितम् ।",
"9":"यत्तु स्मृतिचन्द्रिकाकारेण कात्यायनगृह्ये दातार इत्यादिकं नोक्तमि",
"10":"त्युक्तं तत् (कर्म) कल्पतरुहलायुधदिसकलनिबन्धेषु पाठदर्शनादयुक्तम् ।",
"11":"वरग्रहणे कालविशेषः प्रकारविशेषश्चोक्तो मनुना ।",
"12":"        विसृज्य ब्राह्मणास्तांस्तु नियतो वाग्यतः शुचिः ।",
"13":"       दक्षिणां दिशमाकाङ्क्षन् याचेतमान् वरान्पितृन् ॥",
"14":"                                              [ अ० ३ श्लो० २७८ ]",
"15":"    विसृज्य = पीठेभ्यो मन्त्रेणोत्थाप्य । आकाङ्क्षन् = अवलोकयन् इति",
"16":"टीका । अत्र च पितृनिति श्रवणात्पितृब्राह्मण एव वरयाचनं कार्यमि-",
"17":"ति हलायुधः । इदं च दक्षिणाभिमुखत्वं ब्राह्मणविसर्जनोत्तरकालत्वं च ।",
"18":"प्रागुक्तमत्स्यपुराणवचनोक्तप्राङ्मुखश्वब्राह्मणधि सर्जन पूर्व कालत्वाम्यां",
"19":"विकल्पते । सच विकल्पः शाखाभेदेन व्यवस्थितः । अथवा “वि-",
"20":"सृज्य ब्राह्मणांस्तांस्तु तेषां कृत्वा प्रदक्षिणम् । दक्षिणां दिशमाकाङ्क्षन् ”",
"21":"इति मनुवचने आकांक्षन् = अवलोकयन् इति टीकाकुद्व्याख्यानात् प्रागु-",
"22":"दङ्मुखेनैव दक्षिणां दिशमालोचयता याचनीयमित्याहुः । अत्र चा-",
"23":"शीः प्रतिग्रहानन्तरं यजमानस्य पुत्रपौत्रादिभिः पिण्डनमस्कारः का",
"24":"र्यः, आचारादिति हेमाद्रिः । यद्यपि चाशीर्ग्रहणानन्तरं प्रागुदाहृतम",
"25":"त्स्यपुराणवचनात् पिण्डोद्धारणं कृत्वा स्वस्तिवाचनं कार्यमिति प्र.",
"26":"तिभाति, तथापि पिण्डोद्धारणानन्तरं पात्रचालनं कृत्वा तत्कार्यम् ।",
"27":"पात्रचालनमकृत्वा स्वस्तिवाचनस्य निषिद्धत्वात् । तथा च वृद्ध",
"28":"बृहस्पतिः ।",
"29":"           भाजनेषु च तिष्ठत्सु स्वस्ति कुर्वन्ति ये द्विजा. ।",
"30":"            तदन्नमसुरैर्भुक्तं निराशैः पितृभिर्गतैः ॥",
"31":"",
"32":"(१) अतिथींश्च लभेमहीति अन्यत्र पाठः ।",
}