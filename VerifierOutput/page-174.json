{
"0":"१६४  	       वीरमित्रोदयस्य श्राद्धप्रकाशे-",
"1":"तथा ।",
"2":"	वस्त्रस्थापनभाण्डानि सवस्त्राणि प्रयच्छति ।",
"3":"	यः पितृभ्यः स सम्पद्भिः सर्वाभिरपि पूर्यते ॥",
"4":"	शीतातपसमुद्भूतां पीडां वारयितुं क्षमान् ॥",
"5":"	यः प्रावारानतिश्लक्ष्णान् विशालान् सुदृढान् नवान् ||",
"6":"	दद्यात् पितृभ्यस्तस्येह द्वन्द्वदुःख न विद्यते ।",
"7":"	ऊर्णायुलोमरचितान् विविधांश्च महापटान् ||",
"8":"	विचित्रान् विविधै गगैर्वातप्रावरणांचितान् ।",
"9":"	प्रयच्छति पितॄणां य. स सदाऽऽरोग्यवान् भवेत् ॥",
"10":"वायुपुराणे,",
"11":"	वस्त्रं हि सर्वदेवत्यं सर्वदेवैरभिष्टुतम् ।",
"12":"	वस्त्राभावे क्रिया न स्युर्यशदानादिकाः क्वचित |",
"13":"	तस्मात् वस्त्राणि देयानि श्राद्धकाले विशेषत ॥",
"14":"ब्रह्मवैवर्ते विशेषः ।",
"15":"	कौशेयक्षौमपत्रोर्णान् तथा प्रावारकम्बलान् ।",
"16":"	अजिनं रौरवं यत् स्यात् ऊर्णिकं मृगलोमकम् ॥",
"17":"	दत्वा ह्येतानि विप्रेभ्यो भोजयित्वा यथाविधि ।",
"18":"	प्राप्नोति श्रद्दधानस्य वाजपेयस्य यत् फलम् ॥",
"19":"	बह्यो नार्यः सुरूपाश्च पुत्रा भृत्याश्च किङ्कगः ।",
"20":"	वशे तिष्ठन्ति भूतानि वपुर्विन्दत्यनामयम् ||",
"21":"	अलक्ष्मी नाशयत्याशु तमः सूर्योदये यथा ।",
"22":"	विभ्राजते विमानाने नक्षत्रोग्विव चन्द्रमाः ||",
"23":"	नित्यश्राद्धेषु यो दद्यात् वस्त्रं पितृपरायणः ।",
"24":"	सर्वान् कामानवाप्नोति राज्यं स्वर्गे तथैव च ॥",
"25":"		अथ निषिद्धवस्त्राणि ।",
"26":"आदित्य पुराणे ।",
"27":"	न कृष्णवर्ण दातव्यं वासः कार्पाससम्भवम् ।",
"28":"	पितृभ्यो नापि मलिनं नोपयुक्तं कदा च न ||",
"29":"	न छतं नापदशं न धौत कारुणापि च ।",
"30":"ब्रह्मपुराणे,",
"31":"	कार्पासं नैव दातव्यं पितृम्य' काममंशुकम् ।",
}