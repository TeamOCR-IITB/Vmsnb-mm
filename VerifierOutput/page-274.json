{
"0":"२६४            वीरमित्रोदयस्य श्राद्धप्रकाशे-",
"1":"यत्तु विष्णुपुराणम्-",
"2":"     स्वपित्र्ये प्रथमं पिण्डं दद्यादुच्छिष्टसन्निधौ ।",
"3":"     पितामहाय चैवाथ तत्पित्र्ये च ततः परम् ।",
"4":"     दर्भमूले लेपभुजं प्रीणयेल्लेपघर्षणैः ॥",
"5":"     पिण्डैर्माता महांस्तद्वद् गन्धमाल्यादिसंयुतैः ।",
"6":"    प्रीणयित्वा द्विजाग्य्याणां दद्यादाचमनं ततः ॥",
"7":"     इति, तन्न क्रमकरूपकं, किन्तु दर्भमूलविधायकं, अन्यथा प्रत्यव-",
"8":"नेजनादेः प्रागपि तदुक्तब्राह्मणाचमनापचेरिति स्मार्त्तमहाचार्यः । अत",
"9":"एव पितृदयिताश्राद्धकल्पप्रभृतिभिः षट्पिण्डानन्तरमेव करसंमार्जनं लि-",
"10":"खितम् ।",
"11":"   रायमुकुटादयस्तु यथाश्रुतविष्णुपुराणवचनात् ।",
"12":"     त्रींस्तु तस्माद्धविःशेषात्पिण्डान्कृत्वा समाहितः ।",
"13":"    औदकेनैव विधिना निर्वपेद् दक्षिणामुखः ॥",
"14":"                                   [ अ० ३ श्लो० २१५ ]",
"15":"   न्युप्य पिण्डांस्ततस्तांस्तु प्रयतो विधिपूर्वकम् ।",
"16":"   तेषु दर्भेषु तं हस्तं निर्मृज्याल्लेपभागिनाम् ।।",
"17":" इति मनुवचनाच्च पितृपार्वणे पिण्डदानानन्तरं करसंमार्जनं का-",
"18":"र्यमित्याहुः । न चैतस्य विष्णुवचनस्य क्रमकल्पकत्वे प्रत्यवने जनस्या-",
"19":"पि ब्राह्मणाचमनोत्तरकालत्वापत्तिः । विष्णुपुराणे प्रत्यवनेजनस्यानुक्त-",
"20":"त्वात् । अत्र चैकोद्दिष्टे लेपभुजामसंभवेऽपि निरुद्देश्यककरसंमार्ज-",
"21":"नादिकं कर्त्तव्यमेव, साधारणप्रवृत्तप्रागुक्तब्रह्मपुराणवचनादिति स्मार्त्त-",
"22":"भट्टाचार्यः । अत्र च हस्तोन्मार्जनस्य दृष्टार्थत्वाद्यदि हस्तलेपो नास्ति",
"23":"तदा नोन्मार्जनं कर्त्तव्यं शकृल्लोहितनिरसनवत् । मेधातिथिहरिहरप्र-",
"24":"भृतयस्तु यद्यपि हस्ते लेपो न भवेत् तथापि उन्मार्जन कर्त्तव्यमेव,",
"25":"नह्यस्य प्रतिपत्तिकर्मत्वं किं तर्हि हस्तोन्मार्जनं अदृष्टार्थम् । अत एव",
"26":"विष्णुस्मृतौ करावघर्षणमात्रं श्रूयते अतश्च तादृशस्य लेपाभावेऽपि",
"27":"कर्त्तुं शक्यत्वाद्भवत्येवोन्मार्जनं । न च लेपभागिनामित्यस्यानुपपत्तिः",
"28":"लेपशब्दस्यात्रान्नरसोष्मादिपरत्वात् । पिण्डदाने हि क्रियमाणे अन्नर-",
"29":"सोष्मादिकं किञ्चिद्धस्ते संक्रामत्येव अतस्तादृशसंक्रान्तान्नरस",
"30":"एव लेपभागिनामयं भागोऽस्त्विति ब्रुवन् हस्तं निमृज्यादित्याहुः ।",
}