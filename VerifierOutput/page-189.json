{
"0":"                       श्रद्धोपकरणनिरूपणम् ।           १७९",
"1":"",
"2":"पितरस्तस्य गच्छन्ति शाश्वतं पदमव्ययम् ।",
"3":"अञ्जनाभ्यञ्जनादयो ब्रह्मवैवर्ते ।",
"4":"अञ्जनाभ्यञ्जनं चैव पितृभ्यां प्रतिपादयेत् ।",
"5":"सुक्ष्मं चाभिनवं सूक्ष्मं पिण्डानामुपरि भ्यसेत् ॥",
"6":"तत्र द्रव्यनियमो ब्रह्मवैवर्ते प्रभासखण्ड वायुपुराणेषु ।",
"7":"श्रेष्ठमाहुस्त्रैककुदमञ्जनं नित्यमेव च ।",
"8":"दीपात् कृष्णतिलोद्भूततैलजादू यन्न धारितम् ।",
"9":"त्रिककुदि पर्वतविशेषे भवं त्रैककुद-श्रोताञ्जनमिति यावत् ||",
"10":"ब्रह्माण्डपुराणे ।",
"11":"पेषयित्वाञ्जनं सम्यग् वेद्या उत्तरतो बुधः ।",
"12":"गृहीतदर्भपिज्जूलैस्त्रिभिः कुर्याद्यथाविधि ॥",
"13":"एकं पवित्रं हस्ते स्यात् पितॄणां तु पृथक् पृथक् ।",
"14":"तैलं पात्रेण दातव्यं पिण्डेभ्योऽभ्यञ्जन हि तत् ॥",
"15":"ब्रह्मवैवर्ते ।",
"16":"तिलतैलेन दातव्यं तथैवाभ्यञ्जनं बुधैः ।",
"17":"असावङ्क्ष्व तथाभ्यङ्क्ष्वेत्यञ्जनादीनि दापयेत् ||",
"18":"असावेतत्त इत्येवं सूत्रं चापि नियोजयेत् ।",
"19":"इत्येवमञ्जनं दत्वा चक्षुष्मान् जायतेनरः ॥",
"20":"अभ्यञ्जनप्रदानेन लभते रूपमुत्तमम् ।",
"21":"लभेद् वस्त्राण्यनन्तानि पिण्डे सुत्रप्रदानतः ||",
"22":"वायुपुराणे ।",
"23":"अञ्जनाभ्यञ्जनं चैव पिण्डनिर्वपणं तथा ।",
"24":"अश्वमेधफलेनैव संमितं मन्त्रपूर्वकम् ||",
"25":"क्रियाः सर्वाः यथोद्दिष्टाः प्रयतेन समाचरेत्",
"26":"ब्रह्मपुराणे ।",
"27":"क्षौमं सूत्रं नवं दद्याच्छुणकर्पासजं तथा ।",
"28":"पत्रोर्णं पट्टसूत्रं च कौशेय च विवर्जयेत् ॥",
"29":"पत्रर्णम् = श्रौतकौशेयम् ।",
"30":"वर्जयेत्तु दशाः प्राशो यद्यप्यहतवस्त्रजाः ।",
"31":"न प्रीणन्ति तथैवाभिर्दातुश्चाप्यफलं भवेत् ||",
"32":"आपस्तम्बेन तु दशा देयेत्युक्तम् ।",
}