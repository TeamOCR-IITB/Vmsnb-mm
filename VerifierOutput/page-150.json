{
"0":"१४०                वीरमित्रोदयस्य श्राद्धप्रकाशे-",
"1":"अग्निनाप्लुष्ठा=दग्धा । उप्रा=भयजनिका |",
"2":"शङ्खः ।",
"3":"गोगजाश्वादिपृष्ठेषु कृत्रिमायां तथा भुवि ।",
"4":"म कुर्याच्छ्राद्धमेतेषु परक्यासु च भूमिषु ॥",
"5":"कृत्रिमायां =वेदिकादौ । परक्यासु = परपरिगृह्णतासु । ताश्च गृहगो",
"6":"ठारामादयो न पुनस्तीर्थादयः ।",
"7":"तथा चादिपुराणम् ।",
"8":"अटवी पर्वताः पुण्या नदीतीराणि यानि च ।",
"9":"सर्वाण्यस्वामिकान्याहुर्न हि तेषु परिग्रहः ||",
"10":"वनानि गिरयो नद्यस्तीर्थान्यायतनानि च ।",
"11":"देवखाताच गर्ताश्च न स्वामी तेषु विद्यते ॥",
"12":"तीर्थक्षेत्रविशेषेषु कृतं श्राद्धमतिशयफलप्रदं भवतीत्याह -",
"13":"देवल ।",
"14":"श्राद्धस्य पूजितो देशो गया गङ्गा सरस्वती ।",
"15":"कुरुक्षेत्रं प्रयागश्च नैमिषं पुष्कराणि च ॥",
"16":"नदीतटेषु तीर्थेषु शैलेषु पुलिनेषु च ।",
"17":"विविक्तेष्वेव तुष्यन्ति दत्तेनेह पितामहाः ॥",
"18":"व्यासः ।",
"19":"पुष्करेष्वक्षयं श्राद्धं जपहोमतपांसि च ।",
"20":"महोदधौ प्रयागे च काश्यां च कुरुजाङ्गले ॥",
"21":"शङ्खः ।",
"22":"गङ्गायमुनयोस्तीरे पयोष्ण्यमरकण्टके |",
"23":"नर्मदा बाहुदातीरे भृगुतुङ्गे हिमालये ||",
"24":"गङ्गाद्वारे प्रयागे च नैमिषे पुष्करे तथा ।",
"25":"सन्निहत्यां गयायां च दत्तमक्षय्यतां व्रजेद ॥",
"26":"ब्रह्माण्डपुराणे ।",
"27":"नदीसमुद्रतीरे वा हृदे गोष्ठेऽथ पर्वते ।",
"28":"समुद्रगानदीतीरे सिन्धुसागरसङ्गमे ॥",
"29":"मधोर्वा सङ्गमे शस्ते शालग्रामशिलान्तिके ।",
"30":"पुष्करे वा कुरुक्षेत्रे प्रयागे नैमिषे तथा ॥",
"31":"शालग्रामे च गोकर्णे गयायां च विशेषतः ।",
"32":"क्षेत्रेष्वेतेषु यः श्राद्धं पितृभक्तिसमन्वितः ॥",
}