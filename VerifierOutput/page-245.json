{
"0":"                     परिवेषणप्रकारः ।                   २३५",
"1":"शेषमन्नं हस्तेन हस्तेषु पिण्डवत्प्रदायेति यमनिगमपरिशिष्टयोस्तु",
"2":"स्वधेतिमन्त्रेण हस्तेषु प्रक्षेप उक्तः । अनयोश्च विकल्पः, स यथाशास्त्रं",
"3":"व्यवस्थितः । एतच्चापसव्येन कार्य ।",
"4":"        हुत्वाग्नौ परिशिष्टं तु पितृपात्रेष्वनन्तरम् ।",
"5":"       निवेद्यैवापसव्येनेति शौनकोक्तेः । यत्पाणी हुतं यच्च पात्रेषु",
"6":"हस्तेषु वा प्रक्षिप्तं तद् द्वयमपि भोज्याश्वेन सह भोक्तव्यम् ।",
"7":"        यच्च पाणितले दत्तं यच्चान्यदुपकल्पितम् ।",
"8":"       एकीभावेन भोक्तव्यं पृथग्भावो न विद्यते । इति ।",
"9":"तथा ।",
"10":"      यदन्नं दीयते पाणौ पात्रे वापि निधीयते ।",
"11":"     भुञ्जीरन् ब्राह्मणास्तत्तु पितृपङ्क्तौ निवेशिताः ॥",
"12":"इति गृह्यपरिशिष्टगार्ग्ययोर्वचनादिति हेमाद्रिः । अत्र पात्रे वापि निधी-",
"13":"यत इत्यनेन हुतशेषेमुच्यते पितृपङ्क्तिविति समभिव्याहारात् । भो-",
"14":"ज्यान्नस्य वैश्वदेविकेऽपि समानत्वात्तद्भोजनविधौ वैयर्थ्यात् ।",
"15":"    एतेन यदाश्वलायनव्याख्याकृतोक्तं यदि पाणिष्वाचान्तेष्वन्यदन्न-",
"16":"मनुदिशति सूत्रव्याख्याने परिवेषणात्पूर्व विधीयमानमाचमनं पृथक्",
"17":"पाणिहुतान्नभक्षणनिमित्तमिति तदपास्तम् ।",
"18":"     अन्नं पाणितले दत्तं पूर्वमश्नन्त्यबुद्धयः ।",
"19":"    पितरस्तेन तृप्यन्ति शेषान्नं न लभन्ति ते ।",
"20":"इति बहुचगृह्यपरिशिष्टे निषेधाच्च । आचमनं त्वदृष्टार्थ भवि.",
"21":"ष्यति वचनादिति । हरिहरोऽप्येवम् ।",
"22":"बोधायनस्तु ।",
"23":"    हुतशेषं प्रकृत्य “ तस्मिंस्तु प्राशिते दद्याद्यदन्यत्प्रकृतं भवे” दिति",
"24":"हुतशेषस्य पृथग्भक्षणमाह । एतच्च बौधायनानामेवेति हेमाद्रिः । इति",
"25":"हुत्वा वशिष्टप्रतिपतिः । इत्यग्नौकरणम् ।",
"26":"               अथ परिवेषणम् ।",
"27":"प्रचेताः ।",
"28":"      हुतशेषं पितृभ्यस्तु दत्वान्नं परिवेषयेत् ।",
"29":"अत्र हुत्तशेषप्रदानानन्तरं घृतेन दैवपूर्वकमाभासु पक्कमैरय इति",
"30":"मन्त्रेण तूष्णीं वा पात्राभिघारणमाचरन्ति । परिवेषणेतिकर्त्त-",
"31":"व्यतामाह ।",
}