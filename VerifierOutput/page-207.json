{
"0":"             ब्राह्मणानामासनदानादिकृत्यम् ।      १६७",
"1":"द्वारदेशे कुशतिलप्रक्षेपमन्त्रः --",
"2":"स्कन्दपुराणे ।",
"3":"तिला रक्षन्त्वसुरान् दर्भा रक्षन्तु राक्षसान् ।",
"4":"पङ्क्तिं वै श्रोत्रियो रक्षेदतिथिः सर्वरक्षकः । इति ॥",
"5":"प्राच्यां दिशि दिक्षुमध्ये च तिलविकिरणे मन्त्रो --",
"6":"भविष्यत्पुराणे ।",
"7":"अग्निष्वात्ताः पितृगणाः प्राचीं रक्षन्तु मे दिशम् ।",
"8":"तथा बर्हिषदः पान्तु याम्यां ये पितरः स्मृताः ।",
"9":"प्रतीच्यामाज्यपास्तद्वदुदीचीमपि सोमपाः॥ ",
"10":"अधोर्ध्वमपि कोणेषु हविष्मन्तश्च सर्वशः ।",
"11":"रक्षोभूतपिशाचेभ्यस्तथैवासुरदोषतः॥ ",
"12":"सर्वतश्चाधिपस्तेषां यमो रक्षां करोतु मे ।",
"13":"वायुभूतपितॄणान्तु तृप्तिर्भवतु शाश्वती ॥ इति ।",
"14":"   एवं तिलविकरणं कृत्वा दुष्टदृष्टिनिपातादिदूषित पाकादिश्रा",
"15":"द्धीयद्रव्यस्य पवित्रमन्त्रैरद्भिः प्रोक्षणं कुर्यात् ।",
"16":"तथा च वशिष्ठ. ।",
"17":"शुद्धवतीभिः कूष्माण्डीभिः पावमानीभिश्च पाकादि प्रोक्षेत् ।",
"18":"शुद्धवतीभिः = छन्दोगैः पठ्यमानाभिः । कूष्माण्डैः = याजुषैः । पावमानीभिः =",
"19":"बहूवृचैः । ताश्च पूर्वमुक्ता एव ।",
"20":"भविष्ये ।",
"21":"ततः श्राद्धीयद्रव्याणि मृत्तिकातिलवारिभिः ।",
"22":"पितॄणान्तु समभ्युक्ष्य भवेत् कर्तोत्तरामुखः ॥",
"23":"     अथ ब्राह्मणानामासनदानादिकृत्यम् ।",
"24":"तत्र देवपूर्व श्राद्धमित्युक्तत्वात् पूर्वे देवे पश्चात् पित्रे ।",
"25":"तत्र यद्यपि ।",
"26":"पाणिप्रक्षालनं दत्वा विष्टरार्थं कुशानपि ।",
"27":"आवाहयेदनुज्ञातो विश्वे देवास इत्यृचा ॥ ",
"28":"यवैरन्ववकीर्याथ भाजने सपवित्रके ।",
"29":"शन्नोदेव्या पयः क्षिप्त्वा यवोसीति यवांस्तथा ॥",
"30":"या दिव्या इति मन्त्रेण हस्तेष्वर्धं विनिःक्षिपेत् ।",
"31":"दत्वोदकं गन्धमाल्य धूपदानं सदपिकम् ॥ ",
}