{
"0":"          	         श्राद्धोपकरणनिरूपणम् ।             १५५",
"1":"तत्रैव-",
"2":"	राजतं रजताकं वा पितॄणां पात्रमुच्यते ।",
"3":"पुनस्तत्रैव ।",
"4":"	वर्षत्यजस्त्रं तत्रैव पर्जन्यो वेणुपात्रतः ।",
"5":"        एषां पात्राणामेकस्मिन् प्रयोगे एकजातीयानि ग्राह्याणि । एषाम•",
"6":"न्यतम इति कात्यायनोक्ते । इत्यर्घपात्राणि ।",
"7":"                              अथ पाकपात्राणि ।",
"8":"नागरखण्डे |",
"9":"	शुचीनि पितृकार्यार्थ पिठराणि प्रकल्पयेत् ।",
"10":"	सौवर्णान्यथ रौप्याणि कांस्यताम्रोद्भवानि च ॥",
"11":"	मार्तिकान्यपि भव्यानि नूतनानि दृढानि च ।",
"12":"	न कदाचित्पचेदन्नमयः स्थालीषु पैतृकम् ॥",
"13":"	अयसो दर्शनादेव पितरो विद्रवन्ति हि ।",
"14":"	अपैतृकं ह्यमङ्गल्यं लोहमाहुर्मनीषिणः ॥",
"15":"	दैवेषु चैव पित्र्येषु गर्हितं सर्वकर्मसु ।",
"16":"	कालायसं विशेषेण निन्दितं पितृकर्मणि ॥",
"17":"	फलानां चैव शाकानां छेदनार्थानि यानि तु ।",
"18":"	महानसेऽपि शस्त्राणां तेषामेव हि सन्निधिः ॥",
"19":"	दृश्यते नेतरच्छस्तं शस्त्रमात्रस्य दर्शनम् ।",
"20":"	अयःशङ्कुमयं पीठं प्रदेयं नोपवेशने ॥",
"21":"आदित्यपुराणे पात्राण्युपक्रम्य -",
"22":"	अच्छिद्रेषु विलेपेषु तथानुपहतेषु च ।",
"23":"	नायसेषु न भिन्नेषु दूषितेष्विव कर्हि चित् ||",
"24":"	पूर्व कृतोपभोगेषु मृन्मयेषु न कुत्रचित् ।",
"25":"	पक्कान्नस्थापनार्थे तु शस्यन्ते दारुजान्यपि ॥",
"26":"पात्रेषु फलविशेषश्चमत्कारखण्डे ।",
"27":"	स्वर्णभाण्डेषु कुर्वीत पितॄणां पाकमुत्तमम्",
"28":"	तेन सौभाग्यमतुलं लभते चाक्षयां श्रियम् ॥",
"29":"	राजतेषु हि पात्रेषु कुर्वन् पाक हि पैतृकम् |",
"30":"	पितॄणां कुरुते प्रीतिं यावदाभूतसम्प्लवम् ||",
"31":"	पचमानस्तु भाण्डेषु भक्त्या ताम्रमयेषु च ।",
}