{
"0":"		श्राद्धोपकरणनिरूपणम् ।          १७२",
"1":"	मृदुचर्ममयीं दद्याद्यो नरः पट्टगण्डकाम् ||",
"2":"	सोऽपि श्रिया समायुक्तो नीरोगो जायते भुवि ।",
"3":"	विचित्रैश्चर्मभिर्युक्तं रचितं मृदुभिस्तृणैः ॥",
"4":"	श्राद्धकाले तु योगिभ्यः स दुःखैर्नाभिभूयते ।",
"5":"                          अथ चामरव्यजनदर्पण केशप्रसाधनामि ।",
"6":"सौरपुराणे ।",
"7":"	चामरं तालवृन्तं च श्वेतच्छत्रं च दर्पणम् ।",
"8":"	दत्वा पितृणामेतानि भूमिपालो भवेदिह ॥",
"9":"बाराहपुराणे ।",
"10":"चामरमधिकृत्य |",
"11":"	पितृभ्यश्चामरं दत्वा स्वर्गे स्त्रीभिस्तु वीज्यते ।",
"12":"	तदेव कृष्णवर्णे तु दत्वा भूमिपतिर्भवेत् ॥",
"13":"	मयूरपिच्छनिर्माणं हेमदण्ड तु चामरम् ।",
"14":"	प्रतिपाद्य पितृभ्यस्तु राजराजो भवेदिह ॥",
"15":"	व्यामदी घैरतिश्वेतैरश्ववालधिसम्भवैः ।",
"16":"	निर्मित चामरं श्राद्धे दत्वा माण्डलिको भवेत् ॥",
"17":"	कृष्णाश्ववालरचित चामरं यस्तु यच्छति ।",
"18":"	सोऽपि पुण्येन तेनेह धनी भवति धर्मवान् ||",
"19":"हेमाद्रौ त्रमस्कारखण्डे । व्यजनं ये प्रयच्छन्तीत्युपक्रम्य",
"20":"	रंचितं वालकेनाथ यदुशीरेण निर्मितम् ।",
"21":"	प्रदाय व्यजनं श्राद्धे मनस्तापं न विन्दति ॥",
"22":"	पट्टसूत्रेण रचितं वस्त्रैरन्यैरथापि वा ।",
"23":"	प्रयच्छेत्तालवृन्तं यः स भूपालो न संशयः ।",
"24":"                    तालैर्द लैर्विरचितं कृतं भूर्जत्वचापि च ॥",
"25":"                   -प्रदाय व्यजनं श्राद्धे महदारोग्यमाप्नुयात् ।",
"26":"                    'कृतं च विदलच्छेदैः सुसूक्ष्मैश्चैव गुम्फितम् ||",
"27":"                     दत्वा पितृभ्यो व्यजनमनन्तं सुखमश्नुते ।",
"28":"भविष्यपुराणे-",
"29":"	दर्पणं कलधौतेन निर्मलेन सुनिर्मितम् |",
"30":"	प्रतिपाद्य पितृभ्यो वै लोकं चान्द्रमसं व्रजेत् ॥",
"31":"	विमलेनाथ कांस्येन पञ्चाशत्पलिकेन तु ।",
}