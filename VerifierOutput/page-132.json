{
"0":"१२२             वीरमित्रोदयस्य श्राद्धप्रकाशे-",
"1":"अस्रं = रोदनम् । नानृतं वदेदिति पुरुषार्थतया निषिद्धस्याप्यनृत.",
"2":"वदनस्य कर्मार्थोऽयं निषेधः । एवं न पादेन स्पृशेदत्रमित्येवमा.",
"3":"दिग्वपि निषेधेषु बोद्धव्यम् ।",
"4":"ब्रह्माण्डपुराणे,",
"5":"न चानुपात येज्जातु न (१) शुक्ताङ्गिरमीरयेत् ।",
"6":"न चोद्वीक्षेत भुञ्जानान् न च कुर्वीत मत्सरम् ॥",
"7":"शुकां = शोकवतीम् । न चोद्वीक्षेत अनवरतमिति शेषः ।",
"8":"समः--",
"9":"इष्टं निवेदितं दत्तं भुक्तं जप्तं तपः श्रुतम् ।",
"10":"यातुधानाः प्रलुम्पन्ति शौचभ्रष्टं द्विजन्मनः ॥",
"11":"तथा क्रोधेन यद्दत्तं भुक्तं यत्त्वरया पुनः ।",
"12":"उभयं तद्विलुम्पन्ति यातुधानाः सराक्षसाः ॥",
"13":"पितॄनावाहयित्वा तु नायुक्तप्रभवो भवेत् ।",
"14":"तस्मानियम्य वाचं च क्रोधं च श्राद्धमाचरेत् ॥",
"15":"न क्रोधं कस्य चित् कुर्यात् कस्मिश्चिदपि कारणे ।",
"16":"अक्रुद्धपरिविष्टं हि श्राद्धे प्रीणयते पितॄन ||",
"17":"शौचभ्रष्ट = शौचरहितेन कृतं वृथा भवतीत्यर्थः । अयुतप्रभवः = अयुकं",
"18":"नियमायोगः यथेष्टाचरणं तस्य प्रभव उत्पत्तिर्यस्मादिति स",
"19":"तथोक्तः । कस्मिंश्चिदपि कारणे= क्रोध कारणे सतीत्यर्थः ।",
"20":"विष्णुः ।",
"21":"नान्त्रमासनमारोपयेन्त्र पदा स्पृशेत्, नावक्षुतं कुर्यात् । आसन-",
"22":"ग्रहणं आधारोपलक्षणार्थम् | अन्नम्-अन्नपात्रम् | यन्त्रादिषु नारोपये•",
"23":"दित्यर्थः । नावक्षुतं कुर्यात्=अनोपरि क्षुतं न कुर्यादित्यर्थः ।",
"24":"कात्यायनः ।",
"25":"श्रद्धान्वितः श्राद्धं कुर्वीत शाकेनाऽपि ।",
"26":"देवलः ।",
"27":"नाश्रु वा पातयेच्छ्राद्धे न जल्पेश इसेन्मिथः ।",
"28":"म विभ्रमेन संकुभ्येनोद्विजेऽचात्र कर्हि चित् ||",
"29":"प्राप्ते हि कारणे श्राद्धे नैव क्रोधं समुच्चरेत् ।",
"30":"आभितः स्विगात्रो वा न तिष्ठेत् पितृसन्निधौ ॥",
"31":"",
"32":"",
"33":"(१) शुष्कामिति कमलाकरोद्धृतः पाठः ।",
}