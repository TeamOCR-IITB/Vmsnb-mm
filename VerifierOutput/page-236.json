{
"0":"२२६              वीरमित्रोदयस्य श्राद्धप्रकाशे-",
"1":"देवास्तु इति वाच्यम् । विप्रसंस्कारार्थत्वाद्वक्षणस्य प्रतिप्रधानमा.",
"2":"वृतेर्न्यायप्राप्तत्वात् । इति गन्धादिदानविधिः ।",
"3":"         अथ मण्डलकरणादयः पदार्थाः ।",
"4":"हेमाद्रौ कालिकापुराणे ।",
"5":"     निर्वर्त्य ब्राह्मणादेशात् क्रियामेव यथाविधि ।",
"6":"     पुनर्भूमिं च संशोध्य पङ्केरन्तरमाचरेत् ॥",
"7":"    भाजनानि ततो दद्याद्धस्तशौचं पुनः क्रमात् ।",
"8":" भूमिशोधनमर्चनप्रसङ्गपतितकुशाद्यपनयनम् । अन्तरं = भस्मादि-",
"9":"भिः पात्रस्थापनार्थं परस्परम्भूमेर्मर्यादाकरणम् ।",
"10":"अत्र विशेषो भृगुणोक्त' ।",
"11":"      भस्मना वारिणा वापि कारयेन्मण्डलं ततः ।",
"12":"     चतुष्कोणं द्विजाग्र्यस्य त्रिकोणं क्षत्रियस्य तु ॥",
"13":"    मण्डलाकृतिवैश्यस्य शूद्रस्याभ्युक्षणं स्मृतम् ।",
"14":"बह्वृचपरिशिष्टे तु दैवे चतुरस्त्रं पित्र्ये वृत्तं मण्डलं कृत्वा क्रमेण",
"15":"सयवान्सतिलान्दर्भान्दद्यादित्युक्तम् । मण्डलसाधनानि-",
"16":"ब्रह्मपुराणे,",
"17":"    मण्डलानि च कार्याणि नैवारैश्चूर्णकैः शुभैः ।",
"18":"  (१) गौरमृत्तिकया वापि प्रणीतेनाथ भस्मना ।",
"19":"   पाषाणचूर्णसङ्कीर्णं मारुतं च विसर्जयेत् ॥ इति ।",
"20":"अत्र मण्डलकरणमेव मर्यादाकरणमिति हेमाद्रिः ।",
"21":"प्रयोगपरिजातस्तु नीवारचूर्णादिना मण्डलानि कृत्वा पात्राणि",
"22":"[सं] स्थाप्य भस्मना मर्यादां कुर्यादित्याह ।",
"23":"   ततः कृतान्तरायां भूमावेव भोजनपात्राणि स्थापयेत् । भूमावेव",
"24":"निदध्यान्नोपरिपात्राणीति हारीतोक्तेः । उपरि = यन्त्रिकादौ । ततो हस्त",
"25":"शुद्धिं कुर्यात् हस्तप्रक्षालनोदकं च शुचिदेशे प्रक्षिपेत् ।",
"26":"              प्रक्षाल्य हस्तपादादि पश्चादद्भिर्विधानवित् ।",
"27":"              प्रक्षालनजलं दर्भेस्तिलैर्मिश्र क्षिपेच्छुचौ ॥",
"28":"             एतच्च पादप्रक्षालनस्थाने क्षेप्यामेति शिष्टाचारः ।",
"29":"",
"30":"",
"31":"(१) गौरमृतिकया वापि भस्मना गोमणेन वा । इति कमलाकरोद्धृतः पाठ. |",
}