{
"0":"१४६           वीरमित्रोदयस्य श्राद्धप्रकाशे-",
"1":"शोणापातश्च विख्यातो यत्र वैश्वानरालयः ॥",
"2":"तीर्थ सारस्वतं नाम स्वामितीर्थं तथैव च ।",
"3":"मणिदरा नदी पुण्या कौशिका चन्द्रिका तथा ॥",
"4":"विदर्भा वायुवेगा च पयोष्णी प्राङ्मुखी तथा ।",
"5":"कावेरी चोत्तराका च तथा जालन्धरो गिरिः ||",
"6":"एतेषु श्राद्धतीर्थेषु श्राद्धमानन्त्यमुच्यते ।",
"7":"लोहदण्डं तथा तीर्थ चित्रकूटं तथैव च ॥",
"8":"विन्ध्ययोगश्च गङ्गायास्तथा नन्दातट शुभम् ।",
"9":"कुब्जाम्रञ्च तथा तीर्थ उर्वशीपुलिने तथा ॥",
"10":"संसारमोचनं तीर्थ तथैव ऋणमोचनम् ।",
"11":"एतेषु पितृतीर्थेषु श्राद्धमानन्त्यमुच्यते ॥",
"12":"अट्टहास तथा तीर्थ गौतमेश्वरमेव च ।",
"13":"तथावशिष्टतीर्थे तु हारीतस्य ततः परम् ॥",
"14":"ब्रह्मावर्ते कुशावर्ते हयतीर्थ तथैव च ।",
"15":"पिण्डारकं च विख्यातं शङ्खोद्वारं तथैव च ॥",
"16":"खण्डेश्वरं बिल्वकं च नीलपर्वतमेव च ।",
"17":"तथा च वदतिीर्थ रामतीर्थ तथैव च ॥",
"18":"जयन्तं विजयं चैव शुक्रतार्थ तथैव च ।",
"19":"श्रीपतेश्च तथा तीर्थ तीर्थ रैवतकं तथा ॥",
"20":"तथैव शारदातीर्थ भद्रकालेश्वरं तथा ।",
"21":"वैकुण्ठतीर्थ च तथा भीमेश्वरपुरं तथा ॥",
"22":"अश्वतीर्थेति विख्यातमनन्तं श्राद्धदानयोः ।",
"23":"तीर्थं वेदशिरो नाम तत्रैवौद्यवती नदी ॥",
"24":"तीर्थं वस्त्रपदं नाम छागलिङ्गं तथैव च ।",
"25":"एषु श्राद्धप्रदातारः प्रयान्ति परम ( पदम् ||",
"26":"तीर्थ मातृगृहं नाम करवीरपुरं तथा ।",
"27":"सप्तगोदावरीतीर्थ सर्वतीर्थेष्वनुत्तमम् ||",
"28":"तत्र श्राद्धं प्रदातव्यमनन्तफलमीप्सुभिः ।",
"29":"तथा।",
"30":"एषु तीर्थेषु यच्छ्राद्धं तत्कोटिगुणमिष्यते ।",
"31":"तस्मात्तत्र प्रयत्नेन तीर्थे श्राद्धं समाचरेत् ||",
}