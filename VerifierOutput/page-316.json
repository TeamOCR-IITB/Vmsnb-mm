{
"0":"३०६            वीरमित्रोदयस्य श्राद्धप्रकाशे-",
"1":"           प्राङ्मुखो देवतीर्थेन प्राक्कूलेषु कुशेषु च ।",
"2":"           दत्वा पिण्डान्न कुर्वीत पिण्डपात्रमधोमुखम् ॥ इति ।",
"3":"   प्राक्कूलाः=प्रागग्राः । पिण्डदानं चोच्छिष्टसन्निधौ न कुर्यात् ।",
"4":"           प्रदद्यात्प्राङ्मुखः पिण्डान्वृद्धौ नाम्ना स बाह्यतः । -",
"5":"   बाह्यत इति भोजनशालाया बहिर्नतूच्छिष्टसन्निधावित्यर्थः । पि",
"6":"ण्डार्थं गोमयादिना चतुरस्रं मण्डलं कर्त्तव्यमिति भविष्यत्पुराणे ।-",
"7":"           निर्वपेन्मण्डले वीरे चतुरस्रं विचक्षणः ।",
"8":"           पवित्रपाणिराचान्त उपविष्टः समाहितः ॥",
"9":"     नामोच्चारणं चात्र प्रथमपिण्ड एव न द्वितीये । यहुकम -",
"10":"  चतुर्विंशतिमते ।",
"11":"           द्वौ द्वौ चाभ्युदये पिण्डौ एकैकस्मै विनिक्षिपेत् ।",
"12":"           एकं नाम्नाऽपरं तुष्णीं दद्यात्पिण्डान्पृथक् पृथक् ॥",
"13":"    एकैकस्मै द्वो द्वौ पिण्डौ तत्राद्यं नामगोत्रसहितं दद्यादपरं तूष्णीं",
"14":"दद्यादित्यर्थः । वृद्धिश्राद्धे च पिण्डदानवैकल्पिकमुक्तम्--",
"15":"  विष्णुपुराणे ।",
"16":"	दध्यक्षतैः सबदरैः प्राङ्मुखोदङ्मुखोऽपि वा ।.",
"17":"	देवतीर्थेन वै दद्यात्पिण्डान्कामेन वै नृप ॥",
"18":"       कामेन=इच्छाया । इच्छाभावे न दद्यात् । भविष्यत्पुराणे तु पिण्डदान -",
"19":"करणाकरणयोर्व्यवस्था कुलधर्मापेक्षिकोक्ता |",
"20":"	पिण्डनिर्वपणं कुर्यान्न [ वा कुर्यान् ] नराधिप ।-",
"21":"	वृद्धिश्राद्धे महाबाहो कुलधर्मं निवेक्ष्य वै ॥",
"22":"तेन येषां कुले वृद्धपरम्परया वृद्धिश्राद्धे पिण्डदानानुष्ठानं तैर",
"23":"नुष्ठेयमेव येषां तु कुले नानुष्ठानं तैर्नानुष्ठेयमेवेति । इयन्तु व्यवस्था",
"24":"निरग्निकानामेव । साग्निकैस्तु सर्वदा सपिण्डकमेव कर्त्तव्यमित्युकं -",
"25":"  ब्रह्मपुराणे ।",
"26":"	योऽग्नौ तु विद्यमानेऽपि वृद्धौ पिण्डान निर्वपेत् ।",
"27":"	पतन्ति पितरस्तस्य नरके स च पच्यते ॥ इति ।",
"28":"आह - कात्यायनः ।",
"29":"	अथाग्रेभूमिमासिञ्चेत् सुसुप्रोक्षितमस्त्विति ।",
"30":"	शिवा आपः सन्त्विति च युग्मानेवोदकेन च",
"31":"	सौमनस्यमस्त्विति च पुष्पदानमनन्तरम् ।",
"32":"	अक्षतं चारिष्टं चास्त्वित्यक्षतान्प्रतिपादयेत् ॥.",
}