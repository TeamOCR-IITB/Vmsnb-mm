{
"0":"           वैश्वदेविक श्राद्धदेवतानिरूपणम् ।              २३",
"1":"     श्राद्धेऽस्माकं भवेद्देयं स ह्येषः काङ्क्षितो वरः ।",
"2":"     प्रत्युवाच ततो ब्रह्मा तान्वै त्रिदशपूजितः ||",
"3":"     भविष्यत्येवमेवेति काङ्क्षितो वो वरोऽस्तु यः ।",
"4":"     पितृभिश्च तथेत्युक्तमेवमेतन्न संशयः ॥",
"5":"     सहास्माभिस्तु भोक्तव्यं यत्किञ्चित्यज्यते त्विह ।",
"6":"    अस्माकं कल्पिते श्राद्धे भवन्तोऽग्राशिनो हि वै ॥  ",
"7":"    भविष्यथ मनुष्येषु सत्यमेतदुदाहृतम् ।",
"8":"     माल्यैर्गन्धैस्तथान्नेन युष्मानप्यर्चयन्तु वै ॥",
"9":"    दत्ते दत्तेऽथ युष्मभ्यमस्मभ्यं दास्यते ततः ।",
"10":"     विसर्जनमथास्माकं पूर्व पश्चात्तु दैवतम् ॥ इति ॥",
"11":"   तेषां सविनियोगानि नामान्याह -",
"12":"बृहस्पतिः,",
"13":"     क्रतुर्दक्षो वसुः सत्यः कामः कालस्तथैव च ।",
"14":"     धुरिश्च रोचनश्चैव तथा चैव पुरूरवाः ॥",
"15":"     आर्द्रवश्च दशैते तु विश्वे देवाः प्रकीर्त्तिताः ।",
"16":"     इष्टिश्राद्धे क्रतुर्दक्षः सत्यो नान्दीमुखे वसुः ||",
"17":"     नैमित्तिके कामकालौ काम्ये च धुरिलोचनौ ।",
"18":"     पुरुरवा आर्द्रवश्च पार्वणे समुदाहृतौ ॥",
"19":"     उत्पत्ति नाम चैतेषां न विदुर्ये द्विजातयः ।",
"20":"     अयमुष्वारणीयस्तैः श्लोकः श्रद्धासमन्वितैः ॥",
"21":"     आगच्छन्तु महाभागा विश्वेदेवा महाबलाः ।",
"22":"     ये यत्र विहिता श्राद्धे सावधाना भवन्तु ते ॥ इति ॥",
"23":"अत्र पुरुरवः शब्दः सान्तः । आर्द्रवशब्दस्त्वाकारादिरकारान्तः,",
"24":"पुरूरवसमावमिति शङ्खलिखितोक्ततर्पणविधौ तथा दर्शनात् बहुषु",
"25":"निबन्धेषु तथा पाठदर्शनाच्चेति श्रीदत्तादयः । कामधेनौ तु माकारादिः",
"26":"सकारान्तो माद्रवः शब्दो लिखितः । गौडनिबन्धेषु तु पुरुरवः शब्द",
"27":"उकारादियुक्ताद्यरेफवान् सकारान्तो दृश्यते क्वचित्तु अकारान्त एव",
"28":"पुरुरवशब्दोडश्यते । इष्टिश्राद्धं "कर्माङ्गं नवमे प्रोक्त" मित्यनेन विश्वामि-",
"29":"त्रेणोक्तम् | तच्च -",
"30":"  निषेककाले सोमे च सीमन्तोन्नयने तथा ।",
"31":"  श्चेयं पुंसवने चैव श्राद्धं कर्माङ्गमेवच ॥",
}