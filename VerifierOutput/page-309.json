{
"0":"		   वृद्धिश्राद्धनिरूपणम् ।                   २९६",
"1":"      पित्र्यधर्मस्थाने धर्मान्तरप्रयोगस्तूक्तो-",
"2":"      ब्रह्माण्डपुराणे ।",
"3":"	स्वाहाशब्दं प्रयुञ्जीत स्वधास्थाने तु बुद्धिमान् ।",
"4":"	कुशस्थाने तु दूर्वाः स्युर्मङ्गलस्याभिवृद्धये ॥ इति ।",
"5":"      मार्कण्डेयपुराणे ।",
"6":"	उदङ्मुखः प्राङ्मुखो वा यजमानः समाहितः ।",
"7":"	वृद्धिश्राद्धं प्रकुर्वीत नान्यचक्त्रः कदाचन ॥ इति ।",
"8":"      अत्रोदङ्मुखत्वप्राङ्मुखत्वयोर्व्यवस्थोक्ता आश्वलायनगृह्यपरिशिष्टे ।",
"9":"      अभ्युदये युग्मा ब्राह्मणाः, अमूला दर्भा, प्राङ्मुखेभ्य उदङ्मु",
"10":"खो दद्यात् उदङ्मुखेभ्यः प्राङ्मुखो द्वौ दर्भों पवित्र इति ।",
"11":"   आह - शातातपः ।",
"12":"	अपसव्यं न कुर्वीत न कुर्यादप्रदक्षिणम् ।",
"13":"	अपसव्येन यो दद्यादृद्धौ किञ्चिदतिक्रमात् ॥",
"14":"	न तस्य देवास्तृप्यन्ति पितरश्च यथाविधि ।",
"15":"    एतञ्च पित्र्यधर्मविवर्जितदैवधर्मयुक्तं नान्दीश्राद्धमित्थं कार्यम् ।",
"16":"आह - जातूकर्ण्यः ।",
"17":"	पूर्वेद्युस्तद्दिने वाथ दैवपूर्वं निमन्त्रणम् |",
"18":"	कृत्वा विप्रान्समाहूय पूर्वाह्णे नियतः शुचिः ।",
"19":"	कृत्वा मण्डलकं तेषां क्षालयेश्चरणांस्ततः ।",
"20":"	आचान्तान्कृतसत्कारानासनेषूपवेशयेत् ॥",
"21":"     श्लोककात्यायनोऽपि ।",
"22":"	अतः परं प्रवक्ष्यामि विशेष इह यो भवेत् ।",
"23":"	प्रातरामन्त्रितान्विप्रान्युग्मानुभयतस्तथा ॥",
"24":"	उपवेश्य कुशान्दद्यादृजुनैव हि पाणिना ।",
"25":"     अस्यार्थः पूर्वेद्युस्तदहर्वा निमन्त्रितान्विप्रान्प्रातरेव पूर्वाह्णे एवा-",
"26":"हूय चरणक्षालनानन्तरमृजुदर्भोपकल्पितासने उपवेशयेत् । उभयत",
"27":"इति = चतुरः पूर्वाभिमुखानेकत उपवेश्य अन्यतश्चतुर उदङ्मुखानु",
"28":"पवेशयेत् ।",
"29":"तथा च भविष्यपुराणे ।",
"30":"	प्राङ्मुखांश्चतुरश्चैव चतुरश्च उदङ्मुखान् ।",
"31":"	निवेश्य ऋजुभिर्दर्भैदद्यादासनमादरात् ॥ इति ।",
"32":"·",
}