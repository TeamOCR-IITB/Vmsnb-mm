{
"0":"१९६            वीरामित्रोदयस्य श्राद्धप्रकाशे-",
"1":"तिलांस्तु प्रक्षिपेन्मन्त्रमुच्चार्याऽपहता इति ॥",
"2":"अत्र प्रतीकेन अपहता असुरा रक्षांसि पिशाचा ये क्षयन्ति पृ-",
"3":"थिवीमनु । अन्यत्रेतो गच्छन्तु यत्रैषां गतं मन इति मन्त्रो विवक्षित",
"4":"इति हेमाद्रिः । मन्त्रान्तरमपि -",
"5":"ब्रह्माण्डपुराणे ।",
"6":"परितः पितृविप्राणामपेतो यन्त्वितीरयेत् ।",
"7":"असुये ईयुरितिचापसव्यं विकिरेत् तिलान् ॥",
"8":"अपेतो यन्तु पणयो सुम्ना देवपीयवः । द्युभिरहोभिरक्तुभिर्व्यक्तं",
"9":"धमो ददात्वसानमस्मै । इति एको मन्त्रः ।“असुंय ईयु” रिति च तत्प",
"10":"दैरुपलक्षिन “ उदीरतामवर उत्परास उन्मध्यमाः पितरः सोम्यासः ।",
"11":"असुय ईयुरवृका ऋतज्ञास्ते नोवन्तु पितरो हवेपु” इति ज्ञेयः ।",
"12":"मार्कण्डेयपुराणे ।",
"13":"रक्षोघ्नांस्तु जपेन् मन्त्रांस्तिलैश्च विकिरेन्महीम् ।",
"14":"सिद्धार्थकैश्च रक्षार्थं श्राद्धे हि प्रचुर छलम् ॥",
"15":"सौरपुराणे ।",
"16":"उपवेश्य ततो विप्रान् दत्वा चैव कुशासनम् ।",
"17":"पश्चाच्छ्राद्धस्य रक्षार्थं तिलांश्च विकिरेत् ततः ॥",
"18":"तथा भविष्यत्पुराणे ।",
"19":"सिद्धार्थकैः कृष्णतिलैः कार्ये वाप्यवकीरणम् ।",
"20":"रुरुसूर्याग्निवस्तानां दर्शनं चापि यत्नतः ॥",
"21":"विष्णुधर्मोत्तरे ।",
"22":"अपयन्त्यसुरा द्वाभ्यां यातुधाना विसर्जनम् ।",
"23":"तिलैः कुर्यात् प्रयत्नेन अथवा गौरसर्षपैः ॥",
"24":"अपयन्त्यसुराः पितृरूपा ये रूपाणि प्रतिमुच्याचरन्ति परापुरो",
"25":"निपुरो ये भरन्त्यनिष्ठाल्लोकात् प्रणुदात्वस्मात् । अपयन्त्यसुरा",
"26":"पितृषद उदीरत्तामवर उत्परास उन्मध्यमाः पितरः सोम्यासः ।",
"27":"असुये ईयुरवृका ऋतज्ञा स्तेनोऽवन्तु पितरो हवेष्विति द्वौ",
"28":"मन्त्रौ तथा तत्रैव ।",
"29":"निहन्मि सर्वे यदमेध्यवद्भवेत् धृताश्च सर्वेऽसुरदानवा मया ।",
"30":"ये राक्षसा ये च पिशाचगुह्यका हता मया यातुधानाश्च सर्वे ॥",
"31":"एतेन मन्त्रेण सुसंयतात्मा तिलान् सुकृष्णान् विकिरेच्च दिक्षु ।",
}