{
"0":"   		 श्राद्धोपकरणनिरूपणम् ।        १६७",
"1":"	यो ददाति पितॄणां हि राजतं वै कमण्डलुम्",
"2":"	सम्पन्नः सकलैर्भोगैः स राजा धार्मिको भवेत् ॥",
"3":"	कमण्डलुं ताम्रमयं श्राद्धेषु प्रददाति यः ।",
"4":"	स महत्या श्रिया युक्तः कुले महाते जायते ॥",
"5":"	काष्ठेन रचितं यस्तु नारिकेलमथापि वा ।",
"6":"	दद्यात् कमण्डलुं श्राद्धे स श्रीमानभिजायते ॥",
"7":"	चर्मणा निर्मितं वापि पात्रं नानाविधं तु यः ।",
"8":"	प्रतिपादयति श्राद्धे स मुखी जायते चिरम् ॥",
"9":"	यो मृत्तिकाविरचितान् श्राद्धेषु च घटान् नवान् ।",
"10":"	प्रयच्छति महामेधाः स दुःख नैव विन्दति ॥",
"11":"स्कन्दपुराणे ।",
"12":"	यस्तडागान् तथाऽऽरामान् चापीकूपान् प्रपास्तथा ।",
"13":"	उत्सृजेत् पितृतृप्त्यर्थ ब्रह्मलोक स गच्छति ॥",
"14":"	मणिकानम्भसा पूर्णान् प्रदद्याद्वा गलन्तिकाम् ।",
"15":"	प्रदद्यात् करका वापि यदि वा करपत्रिकाः ॥",
"16":"	श्राद्धकाले यथाशक्ति सोऽक्षयं विन्दते सुखम् ।",
"17":"	करपत्रिका = जलपात्रविशेषः ॥",
"18":"वायुपुराणे ।",
"19":"	दत्वा पवित्रं योगिभ्यो जन्तुवारणमभ्भस |",
"20":"	श्राद्धे निष्कसहस्रस्य फलं प्राप्नोति मानवः ॥ इति ।",
"21":"पूयते जलमनेनेति पवित्रम् ॥",
"22":"                           अत्र छत्रम् |",
"23":"ब्रह्मवर्ते ।",
"24":"	छत्रं शतशलाकं यः सितवस्त्रोपशोभितम् ।",
"25":"	पितॄणां प्रयतो दद्यात् सोऽपि राजा भवेदिह ॥",
"26":"	मयूरपिच्छबहुभिर्निर्मितं रुचिराकृतिम् ।",
"27":"	छत्रं ददाति यस्तस्य विहारो नन्दने वने ॥",
"28":"	यः प्रदद्याल्लघुच्छत्रं रम्यमातपवारणम् ।",
"29":"	श्राद्धकाले स मनुजो न क्वचित् परितप्यते ॥",
"30":"वायुपुराणे ।",
"31":"                   ( १ ) श्रेष्ठच्छत्रं च यो दद्यात् पुष्पमाल्यादिशोभितम् ।",
"32":"                    प्रासादो ह्युत्तमो भूत्वा गच्छन्तमनुगच्छति ॥",
"33":"",
"34":"( १ ) पूर्णशय्यान्तु यो दद्यात् पुष्पमालाविभूषितामिति मुद्रित वायुपुराणे पाठः ।",
}