{
"0":"    	  श्राद्धोपकरणनिरूपणम् ।       १७७",
"1":"",
"2":"	अथ भूगृहपुस्तकाभयादिदानम् ।",
"3":"ब्रह्मपुराणे ।",
"4":"        यथाशक्त्या प्रदातव्या भूमिः श्राद्धे विपश्चिता ।",
"5":"       पितॄणां सम्पदे सा हि सर्वकामप्रसूर्यतः ||",
"6":"गारुडे विशेषः ।",
"7":"        गृहाणि च विचित्राणि पितृभ्यो यः प्रयच्छति ।",
"8":"       जाम्बूनदमयं दिव्यं यथाकामगमं शुभम् ॥",
"9":"       सर्वसम्पत्समोपेतं विमानं सोऽधिरोहति ।",
"10":"ब्रह्माण्डपुराणे ।",
"11":"          ग्रामं वा खर्वटं चापि पितृभ्यः प्रददाति यः ।",
"12":"          शक्रस्य भवनं गत्वा यावदिन्द्रं स वर्तते ॥",
"13":"          श्राद्धे ददाति यः क्षेत्रं दशलाङ्गलसम्मितम् ।",
"14":"          पञ्चलाङ्गलिकं वापि यद्वा गोचर्ममात्रकम् ॥",
"15":"          अलाभे द्विहलं वापि हलमात्रमथापि वा ।",
"16":"          लाङ्गलैः स बलीबदैर्योक्त्रतोत्रादिसंयुतैः ॥",
"17":"          अभ्यैश्चैवोपकरणैरज्जुफालादिभिर्युतम् ।",
"18":"          वाजपेयस्य यज्ञस्य स फलं प्राप्नुयान्नरः ॥",
"19":"          काले स्वर्गात् परिभ्रष्टो भूपतिर्धार्मिको भवेत् ।",
"20":"खर्वटो=नृहीनो ग्रामः | दशलाङ्गलसम्मितम् =दशभिर्लाङ्गलैर्यावत्",
"21":"ऋष्टुं शक्यते तावत् क्षेत्रमिति । एवमप्रेपि ।",
"22":"गोचर्मलक्षणं तु ।",
"23":"         विंशद्धस्तेन दण्डेन त्रिंशद्दण्डानि वर्तनम् ।",
"24":"         दश तान्येव गोचर्ममानमाह प्रजापतिः ||",
"25":"इति स्मृत्यन्तरोकम् ।",
"26":"ब्रह्मपुराण एव ।",
"27":"           शालीनामथवेक्षणां यवगोधूमयोरपि ।",
"28":"           माषमुद्गतिलानां च क्षेत्रमुत्पत्तिहेतुमत् ||",
"29":"पितॄणां यक्षतो दत्वा विष्णोः सालोक्यमाप्नुयात् ।",
"30":"पुनर्मानुषमायातो धनधान्यसमन्वितः ॥",
"31":"        तेजसा यशसा युक्तो विद्वान् वाग्मी च जायते ।",
"32":"वी० मि २३",
}