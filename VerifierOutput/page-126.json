{
"0":"११६            वीर मित्रोदयस्य श्राद्धप्रकाशे-",
"1":"          अथ निमन्त्रितब्राह्मणानां श्राद्धभोजने नियमा ।",
"2":"तत्र विष्णुः ।",
"3":"अश्नीयुर्ब्राह्मणा न सोपानत्का न पीठोपनिहितपादाः । उपानहा=",
"4":"चर्मपादुके । पीठात् बहिः कृतपादा अश्नीयुरित्यर्थः ।",
"5":"प्रभासखण्डे ।",
"6":"यश्च फूत्कारवद् भुङ्क्ते यश्च पाणितले द्विजः ।",
"7":"न तदश्नन्ति पितरो यश्च वायुं समुत्सृजेत् ॥",
"8":"फुफूत्कारवत = फूत्कारादिशब्दवत् । यश्च पाणितल इति पाणितले ग्रास",
"9":"गृहीत्वा न भोक्तव्यम्, तेनाङ्गुल्यत्रैर्मासग्रहणं कर्तव्यमिति विवक्षितम् ।",
"10":"वायुसमुत्सर्जनम्=अपानवायूत्सर्जनम् । भोजने अन्ननिन्दादि न कर्तव्य",
"11":"मित्याह प्रचेताः ।",
"12":"पीत्वापोशानमश्नीयात् पात्रे दत्तमगर्हितम् ।",
"13":"सर्वेन्द्रियाणां चापल्यं न कुर्यात् पाणिपादयोः ॥",
"14":"अत्युष्णं सर्वमन्नं स्याद् भुञ्जीरंस्ते च वाग्यताः ।",
"15":"न च द्विजातयो ब्रूयुर्दात्रा पृष्ठा हविर्गुणान् ||",
"16":"सर्वेन्द्रियाणां चापल्यं =भोजनार्थव्यापारातिरिक्तव्यापारः, इन्द्रि",
"17":"यग्रहणेन पादयोर्ग्रहणे सिद्धे पुनस्तद्ग्रहणं पाणिपादचापल्यमाधिक",
"18":"दोषजनकमिति ज्ञापनार्थम् । अत्युष्णम् = ईषदु णम् । अत्युष्णस्य भोक्तु.",
"19":"मशक्यत्वात् । वाग्यताः=वाग्व्यापाररहिताः । तेन शब्दोचारण न क.",
"20":"र्तव्यमित्यभिप्रेयते । दात्रेत्युपलक्षणम् अन्येनापि पृष्टा हविर्गुणान्",
"21":"श्राद्धीयानगुणा ब्रूयुः । वाग्यतानामप्रसक्तं हविर्गुणवचनं न निषेध्य.",
"22":"मिति वेदभिनयादिनापि हविर्गुणप्रकाशनं न कर्तव्यमित्येतदर्थत्वाद",
"23":"स्य वचनस्य । ततश्च ब्रूयुरिति लक्षणया प्रकाशयेयुरिति व्याख्येयम् ।",
"24":"अत्रिरपि ।",
"25":"            अंकारेणापि यो ब्रूयाद्धस्ताद्वापि गुणान् वदेत् ।",
"26":"इति वर्जनीयाधिकारे हस्तग्रहणं कुर्वन् इममेवार्थमभ्यसूचयत् ।",
"27":"देवलः ।",
"28":"              स्वन्नपानकशीतोदं ददन्द्रयो ह्यवलोकितः ।",
"29":"              वक्तव्ये कारणे संज्ञां कुर्वन भुञ्जीत पाणिना ॥",
"30":"अस्य श्लोकस्यार्थ, हेमाद्रौ इत्थं विवृतः, अपेक्षानुसारेणान्न",
"31":"पानशीतलवार्यादिदातृभिरपेक्षां ज्ञातुमवलोकितः क्षुत्पिपासालक्षणे",
}