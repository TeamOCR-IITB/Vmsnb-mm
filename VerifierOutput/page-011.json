{
"0":"                        अथ",
"1":"                 वीरमित्रोदयस्य श्राद्धप्रकाशः ।",
"2":"                      || श्रीगणेशाय नमः ॥",
"3":"   गवेषितघनाटवीशिखरिकन्दरो जानकी-",
"4":"   वियोगभरमन्दरोन्मथितचित्तवारांनिधिः ।",
"5":"   नवीन धनसुन्दरोल्लसदमन्दरोचिः क्रिया-",
"6":"   द्धनुर्धरधुरन्धरो रघुपुरन्दरो वः शिवम् ॥ १ ॥",
"7":"   द्राग्दारिद्र्यदवानलव्यतिकरव्यालीढहृद्भिक्षुक.",
"8":"   क्षेमाय क्षितिमण्डले समुदितः श्रीवीरसिंहाज्ञया ।",
"9":"   विद्वद्वृन्दशिरोमणिर्गुणानिधिः श्री मित्रमिश्रः कृती",
"10":"   तर्कव्यूहविभावुकः प्रकुरुते श्राद्धप्रकाशं परम् ॥ २ ॥",
"11":"    श्राद्धप्रशंसा तत्रादौ ततः श्राद्धस्य लक्षणम् ।",
"12":"    श्राद्धस्य यागदानत्वकथनं तदनन्तरम् ॥ ३ ॥",
"13":"    देवतानिर्णयः श्राद्धे विस्तरेण ततः परम् ।",
"14":"    विकिरोच्छिष्टसन्त्यागे देवता कीर्त्तिता ततः ॥ ४ ॥",
"15":"    सन्न्यासस्याङ्गभूते च श्रद्धे युद्देश्यकीर्त्तनम् ।",
"16":"   त्यागवाक्यप्रयोगश्च यथावच्च विवेचितम् ॥ ५ ॥",
"17":"   गन्धादिदाने तदनु सम्प्रदानविनिर्णयः ।",
"18":"   श्राद्धद्रव्यार्जनोपायौ कथितौ विहितेतरौ ॥ ६ ॥",
"19":"   श्राद्धग्राह्याणि धान्यानि श्राद्धवर्ज्यानि चाप्यथ |",
"20":"   ततो मूलफलक्षीरमांसान्युक्तानि च क्रमात् ॥ ७ ॥",
"21":"   अथ कालविशेषान्तु तृप्तिकाराणि विस्तरात् ।",
"22":"   अथान्नानि ततस्तोयं श्राद्धे सम्यग्विवेचितम् ॥ ८ ॥",
"23":"   श्राद्धे विप्रास्ततस्तत्रानुकल्पाः परिकीर्त्तिताः ।",
"24":"   सन्निकृष्टद्विजत्यागे दूषणं तदनन्तरम् ॥ ९ ॥",
"25":"   श्राद्धे वर्ज्यास्ततो विप्रा विस्तरेण निरूपिताः ।",
"26":"   ततो निमन्त्रणं श्राद्धिविप्रसङ्ख्या ततः परम् ॥ १० ॥",
"27":"-",
}