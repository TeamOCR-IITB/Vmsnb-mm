{
"0":"१५०                        वीरमित्रोदयस्य श्राद्धप्रकाशे-",
"1":"	वृषलीपतिश्च वृषलः षण्डो (१) नारी रजस्वला ॥",
"2":"	एतानि श्राद्धकाले तु परिवर्ज्यानि नित्यशः ।",
"3":"	कुक्कुटः पक्षवातेन हन्ति श्राद्धमसंवृतम् ॥",
"4":"	घ्राणेन विड्वराहश्च वायसश्च रुतेन तु ।",
"5":"	श्वा तु दृष्टिनिपातेन मार्जारः श्रवणेन तु ||",
"6":"	वृषर्लापतिश्च दानेन चक्षुर्भ्यां वृषलस्तथा ।",
"7":"	छायया हन्ति वै षण्ड. स्पर्शेन च रजस्वला ॥",
"8":"	खञ्जः काणः कुणि: श्वित्री कारुः प्रेष्यकरो भवेत् ।",
"9":"	ऊनाङ्गो वातिरिक्ताङ्गस्तमाशु निनयेत्ततः ॥",
"10":"        विडालो= मार्जारः । वृषलः= शुद्रः | असंवृतम् = अनावृतप्रदेशम् । श्रव.",
"11":"णेन = शब्दश्रवणेन | दानेन=पात्रीकृतः सन्नित्यर्थः ।",
"12":"व्याघ्रपात ।",
"13":"	मद्यपः स्वैरिणी यावत् स्वैरिणीपतिरेव च ।",
"14":"नैव श्राद्धेऽभिवीक्षेरन् ।",
"15":"          आवापः पाकं कर्तु तण्डुलादीनां पठि (पिठ )रादौ प्रक्षेपः",
"16":"तत्प्रभृतिभोजननिष्पत्तिपर्यन्तं यावत् पाकस्थाने भोजनस्थाने",
"17":"ऽन्यत्र वा अन्नादिकं किमपि न वीक्षेरन्नित्यर्थः । मद्यपादिग्रहणं",
"18":"अप्रशस्तानामुपलक्षणम् ।",
"19":"गौतमः ।",
"20":"       चाण्डालपतितावक्षणे दुष्टं, तस्मात् परिवृते दद्यात् तिलैर्वा",
"21":"विकिरेत्, पडिपावनो वा शमयेत् ।",
"22":"       यतः दुष्टं दुष्यति अतः प्रच्छन्ने श्राद्धं कुर्यादित्यर्थः ।",
"23":"बृहस्पतिः ।",
"24":"	श्वपाकषण्डपतितश्वानसूकरकुक्कुटान् ।",
"25":"	रजस्वलां च चाण्डालान् श्राद्धे कुर्याच्च रक्षणम् ॥",
"26":"	परिश्रितेषु दद्याच्च तिलैर्वा विकिरेन्महीम् ।",
"27":"	निनयेत् पङ्किमूर्धन्यस्तं दोषं पङ्गिपावनः ||",
"28":"श्वपाको= निषादः | षण्डो = नपुंसकः । एतान् बहिष्कृत्वा रक्षणं",
"29":"कुर्यादित्यर्थः । निनयेत्=अपहरेत् ।",
"30":"",
"31":"( १ ) षण्डोऽवीरा रजस्वला । इति कमलाकरादुद्धृतेः पाठः ।",
}