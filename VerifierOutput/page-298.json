{
"0":"२८८              वीरमित्रोदयस्य श्राद्धप्रकाशे-",
"1":"शिरयोश्चतुर्णामपरपक्षाणामष्टमीष्वष्टका इति , एतेन माध्यावर्षं",
"2":"व्याख्यातमित्यादिना संज्ञान्तरं कृतं, तथापि “प्रोष्ठपद्यष्टका भूयः",
"3":"पितृलोके भविष्यतीत्यादीना तस्या अपि अष्टकात्वसिद्धिः ।",
"4":"    अत्र द्रव्यविशेष उक्तो ब्रह्मपुराणे ।",
"5":"      ऐन्द्रयां तु प्रथमायां च शाकैः संतर्प्ययेत्पितृम् ।",
"6":"      प्राजापत्यां द्वितीयायां मांसैः संतर्पयेत्पितॄन् ॥",
"7":"      वैश्यदेव्यां तृतीयायामपूपैश्च यथाक्रमम् ।",
"8":"      वर्षासु मेध्यशाकैश्च चतुर्थ्यां चैव सर्वदा ।",
"9":"      एतस्य च द्रव्यस्य प्राधान्यमात्रं न तु निरपेक्षसाधनत्वं",
"10":"शाकादीनां केवलानामभोज्यत्वात् घृतश्राद्धाङ्गवृतवत् । अत्र यत्सा",
"11":"ग्निकं प्रति आश्वलायनादिभिः पशुना स्थालीपाकेन वेत्यादिना",
"12":"होमप्रकार उक्तः, स संस्कारप्रकाश उक्तः । अत्र च कामकालौ विश्वे-",
"13":"देवौ । “अष्टम्यां कामकालौ” इति शङ्खोक्तेः । अष्टकापूर्वोत्तरदिनयो-",
"14":"रपि च श्राद्धं कार्यं, पूर्वेद्युः पितृभ्यो दद्यादपरेद्युरन्ववयमित्याश्वलायन",
"15":"वचनात् । अन्वष्टकासु विशेष उक्तः कात्यायनेन ।",
"16":"     अन्वष्टकासु नवभिः पिण्डैः श्राद्धमुदाहृतम् ।",
"17":"     पित्रादि मातृमध्यं च ततो मातामहान्तकम् ॥",
"18":"यत्तु ब्रह्मपुराणे ।",
"19":"     “ अन्वष्टकासु क्रमशो मातृपूर्वं तदिष्यते” इति मात्रादित्वमुक्तं,",
"20":"तच्छाखाभेदेन व्यवस्थितिमिति पृथ्वीचन्द्रोदयः । इदं च जीवत्पितृ-",
"21":"केणापि सपिण्डमेव कार्ये “ अम्बष्टकासु च स्त्रीणां श्राद्धं कार्यं तथैव",
"22":"च” इत्युपक्रम्य - -",
"23":"      पिण्डनिर्वपणं कार्यं तस्यामपि नृसत्तम ।",
"24":"इति हेमाद्रौ विष्णुधर्मोत्तरे पुनः पिण्डदानविधानस्य श्राद्धाविधिनैव",
"25":"पिण्डदानप्राप्तौ जीवत्पित्तृकत्वादिना पिण्डनिवृत्तिप्रसक्तौ पिण्डदान",
"26":"प्राप्त्यर्थत्वात्, अन्यथाऽऽनर्थक्यापत्तेरिति ।",
"27":"  अत्र सुवासिन्यपि भोजनीया।",
"28":"     भर्तुरग्ने मृता नारी सह दाहेन वा मृता ।",
"29":"     तस्या स्थाने नियुञ्जीति विप्रैः सह सुवासिनीम् ॥",
"30":"इति अम्बष्टकां प्रक्रम्य वचनात् । अत्र च सपत्नमातुरपि श्राद्धं",
}