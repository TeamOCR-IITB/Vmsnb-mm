{
"0":"१५४                     वीरमित्रोदयस्य श्राद्धप्रकाशे -",
"1":"	",
"2":"	(१) आप्याश्ममृत्मयानि स्युरपि पर्णपुटास्तथा ॥",
"3":"मन्त्र विशेषो ब्रह्मपुराणे ।",
"4":"	स्रस्तभाण्डानि वर्ज्यानि पितृदैवतकर्मणि ।",
"5":"	सौवर्णता म्ररूप्याइमस्फाटिक शङ्खशुक्तयः |",
"6":"	भिन्नान्यपि प्रयोज्यानि पात्राणि पितृकर्मणि ॥",
"7":"मत्स्यपुराणे ।",
"8":"	पात्रं वनस्पतिमयं तथा पर्णमयं पुनः ।",
"9":"	जलजं वापि कुर्वीत तथा सागरसम्भवम् ॥",
"10":"सागरसम्भवम् = युक्त्यादि ।",
"11":"ब्रह्मपुराणे ।",
"12":"	दत्वा हेममये पात्रे रूपवान् स्यात् स मानवः ।",
"13":"	दत्वा रत्नमये पात्रे सर्वरत्नाधिपो भवेत् ॥",
"14":"	पालाशे ब्रह्मवर्चस्वी अश्वत्थे राज्यमाप्नुयात् ।",
"15":"	पात्र मौदुम्बर कृत्वा सर्वभूताधिपो भवेत् ॥",
"16":"	दत्वा न्यग्रोधपात्रे तु प्रजां पुष्टि श्रियं लभेत् ।",
"17":"	रक्षोघ्ने काश्मरीपात्रे दत्वा पुण्यं लभेद्यशः ||",
"18":"	सौभाग्यं चाथमाधूके फल्गुपात्रे च सम्पदः ।",
"19":"	श्वेतार्क मन्दारमये दत्वा च मतिमान् भवेत् ॥",
"20":"	बिल्वपात्र धनं बुद्धिं दीर्घमायुरवाप्नुयात् ।",
"21":"	अब्जपत्र पुढे दत्त्वा मुनीनां वल्लभो भवेत् ||",
"22":"	सिक्ते मधुघृताभ्यां च यथा सम्भवमेव च ।",
"23":"काश्मरी=गम्भारीः | फल्गु = काकोदुम्बरिका |",
"24":"ब्रह्मवैवर्ते ।",
"25":"	पलाशफल्गुन्यग्रोधप्लक्षाश्वत्थविकङ्कताः ।",
"26":"	उदुम्बरस्तथा बिल्वश्चन्दना यज्ञियाश्च ये ॥",
"27":"	सरलो देवदारुश्च शालोऽथ खदिरस्तथा ।",
"28":"	एते ह्यर्घादिपात्राणां योनयः परिकीर्तिताः ॥",
"29":"",
"30":"",
"31":"(१) अत्र 'अपाश्ममृ-मयानीति, आदर्शपुस्तके, 'अप्यश्ममृन्मयानीति, श्राद्ध",
"32":"काशिकायाम्, अथाश्ममृन्मयानीति, श्राद्धमयूख, पाठ उपलभ्यते, अस्माभिः पुनः",
"33":""जलजं वापि कुर्वीतेति मत्स्यपुराणवचनात्, अकार पकारघटितादर्शपुस्तकपाठानुगुण्या•",
"34":"पच 'आप्याश्ममृन्मयानीत्येव पाठो युक्त इति मत्वा स एव सन्निवेशित इति ।",
}