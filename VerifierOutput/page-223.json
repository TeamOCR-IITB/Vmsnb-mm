{
"0":"                         अर्घदानप्रकारः ।                     २१३",
"1":"कात्यायनः ।",
"2":"   एकस्यैकैकेन ददाति सपवित्रेषु हस्तेषु या दिव्या आपः",
"3":"पयसा सम्बभूवुर्या अन्तरिक्षा उत पार्थिवीर्याः । हिरण्यवर्णा",
"4":"यज्ञियास्तान आपः शिवाः सस्योनाः सुहवा भवन्त्वित्यसावेषते-",
"5":"ऽर्घ इति । अस्यायमर्थः । ब्राह्मणहस्तेषु सपवित्रेषु अर्धं",
"6":"ददाति या दिव्या इति मन्त्रेण, पवित्राणि च प्रकृतत्वाद् यानि अन्त",
"7":"र्घानार्थानि तान्येव ब्राह्मणहस्ते स्थाप्यानि आग्नेय्याग्नीध्रमुपतिष्ठते",
"8":"इतिवत् । न च विनियुक्तविनियोगविरोधः ।",
"9":"    कुशा दर्व्यादयो मन्त्रा ब्राह्मणाश्च बहुश्रुताः ।",
"10":"    न ते निर्माल्यतां यान्ति विनियोज्या पुनः पुनः ॥",
"11":"इति वचनेनाग्नेयीमन्त्रवदेव विनियुक्तविनियोगस्यादोषत्वात् । अ.",
"12":"सावित्यत्र यथादेवतं नामादेशः । असावित्यपनोद इति कात्यायनेन",
"13":"परिभाषितत्वात् । अत्र एकदेवतासम्बन्धेन यावन्तो ब्राह्मणाः तावतां",
"14":"हस्तेषु तत्पात्रगतार्घोपवेशः प्रतिपाद्यः तत्र च “ या दिव्या ” इति ",
"15":"मन्त्रस्यावृत्तिः । मन्त्रप्रकाश्यजलावयवभेदात् । न च वेदिप्रोक्षणमन्त्र-",
"16":"वत् क्रियाभ्यावृत्तौ विहितत्वात् सकृदेवमन्त्र इति वाच्यम् । तत्र प्रका-",
"17":"श्याया वेदेरभिन्नत्वेन तथा निर्णयात् । इह तु प्रकाश्यप्रकृतजलाव-",
"18":"यवभेदान्मन्त्रावृत्तिरेव युक्ता ।",
"19":"   केचित्तु या दिव्या इत्यारभ्य भवन्वितीकारान्तो जपमन्त्रोऽयम् । अ-",
"20":"सावेष तेऽर्घ इति अर्घदाने करणमन्त्रः , इतिकारद्वयकरणात् । तथा",
"21":"च मानवमैत्रायणीयसूत्रे पवित्रे पाणौ प्रदाय हिरण्यवर्णा इत्युक्त्वा",
"22":"विश्वेदेवा एष वो अर्घ इति । तेन करणमन्त्रस्यैवच अर्घदाने करणत्वं",
"23":"तत्र प्रतिब्राह्मणं या दिव्या इति अर्घ्यमन्त्रोऽप्यावर्त्तत इत्याहुः ।",
"24":"   अपरे तु या दिव्या इति मन्त्रस्य जपार्थत्वेऽपेि प्रत्यर्घप्रदानमावृ-",
"25":"त्तिमाहु: । वक्ष्यमाणब्रह्मपुराणवचनात् ।",
"26":"   अत्र “ गन्धपुष्पैश्च सम्पूज्ये” त्यर्धपात्र पूजनमभिधाय पुनरुक्तं",
"27":"पाद्ममत्स्ययोः ।",
"28":"  गन्धपुष्पैरलङ्कृत्य या दिव्येत्यर्घमुत्सृजेत् । इति । इदं च ब्राह्म-",
"29":"णपूजनम् । तच्च अर्घपात्रस्थितपवित्रप्रदानानन्तरं सविशेषधर्मकं",
"30":"कर्त्तव्यमित्याह-",
"31":"गार्ग्यः ।",
"32":"   दत्वा हस्ते पवित्र च पूजाङ्कृत्वा च पादतः ।",
}