{
"0":"               अर्घसंपादनप्रकारः ।                २०९",
"1":"द्वे द्वे शलाके देवानां पात्रे कृत्वा पयः क्षिपेत् ।",
"2":"शन्नोदेव्या, यवोऽसीति यवानपि ततः क्षिपेत् ॥",
"3":"पुष्पधूपादिभिः पूजां कृत्वा पात्रेषु मानवः ।",
"4":"पितृपात्रे विशेषोऽयं तिलोऽसीति तिलान् क्षिपेत् ॥",
"5":"तिस्रस्तिस्रः शलाकास्तु पितृपात्रेषु पार्वणे ॥",
"6":"अत्र पवित्रकरणे मन्त्रमर्धपात्रोपरि च पवित्रनिधानमाह -",
"7":"प्रचेताः ।",
"8":"    पवित्रे स्थ इति मन्त्रेण पवित्रे कारयेद् बुधः ।",
"9":"    ते निधायार्धपात्रेषु शन्नोदेवत्यिपः क्षिपेत् ॥",
"10":"पवित्रे स्थ इति यजुः शाखाभेदेन व्यवस्थितं, पवित्रे स्थो वैष्णवी",
"11":"वायुर्वो मनसा पुनात्विति, तथा पवित्रे स्थो वैष्णव्यौ इति । अत्र",
"12":"च पवित्रे स्थ इति द्विवचनान्तोऽपि मन्त्रः , त्रित्वयुक्ते पित्र्यपवित्रे-",
"13":"ऽपि प्रयोज्य एव, पाशाधिकरणन्यायादिति कर्कः ।",
"14":"   अन्ये तु बहुषु द्विवचनस्यासाधुत्वाल्ल प एव, मेष्यधिकरणन्या-",
"15":"येनेत्याहुः ।",
"16":"   अत्र कात्यायनादिभिर्दर्शपूर्णमासप्रकरणे समन्त्रकस्य पवित्रकर-",
"17":"णस्याम्नातत्वाच्छ्राद्धे चोपदेशातिदेशयोरभावादमन्त्रकमेव, प्रयो-",
"18":"गात्पूर्वे छेदनमिति मैथिलाः । तन्न । उदाहृतप्रचेतोवचनविरोधात् ।",
"19":"अत्र च न ब्राह्मणभेदेन पात्रभेदः, किन्तु देवताभेदेनैव । वैश्वदेविके",
"20":"तु देवतैक्येऽपि पात्रद्वयं तथा च-",
"21":"पाद्ममात्स्ययोरुक्तं-",
"22":"    विश्वेदेवान् यवैः पुष्पैरभ्यर्थ्यासनपूर्वकम् ।",
"23":"    पूरयेत् पात्रयुग्मं तु स्थाप्यं दर्भपवित्रके ॥",
"24":"  शन्नोदेवीत्यपो दद्याद्यवोऽसीति यवानपि ॥ इति ।",
"25":"तथा च “ द्वे द्वे शलाके देवानां पात्रे कृत्वा पयः क्षिपेत्”  इति द्वे",
"26":"द्वे इति वीप्सा, अर्धपात्रद्वित्वे एव सार्थिका भवति । त्रीणि पात्राप्युप-",
"27":"कल्पयेत, वैश्वदेवे एकम्, एकैकमुभयत्र वेति मानवमैत्रायणीववचने",
"28":"एकमप्युक्तम्, अतो विकल्पः । एकैकमुभयत्र वेति पात्रालाभविष-",
"29":"यम् । एकब्राह्मणपक्षे इदमिति तु हेमाद्रिः । अर्धपात्रस्थापनं च ब्राह्म-",
"30":"णाप्रे न इति मदनरत्नः । एवं पात्राणि निधाय तेषु पवित्रनिधानं",
"31":"च कृत्वा एकैकस्मिन्पात्रे “ शन्नोदेवी ” रित्यनयर्चाऽप आसिञ्चति ।",
"32":"तथा च भविष्यपुराणे ।",
"33":"वी० मि २७",
}