{
"0":"               आमहेमश्राद्धनिरूपणम् ।                    २८३",
"1":"व्रतेनाध्येतस्य शेषभोजनस्य बाधो ज्ञेयः । एकादश्यां तु “आघ्राय",
"2":"पितृसेवित” मिति वचनादाघ्राणमित्याहुः ।",
"3":"    अन्ये तु शेषगुणकमर्थकर्मैवेद भोजन, न तु प्रतिपतिकर्म, तथा",
"4":"सति ब्राह्मणानुमति वैयर्थ्यापत्तेः । अन्यदयिस्यान्यत्र विनियोगे हि",
"5":"अनुमतिरपेक्षते न तु तेष्वेव विनियोगोपयोगिनि संस्कारे, तस्माद-",
"6":"र्थकर्मैवैतदित्याहुः ।",
"7":"    इति श्रीमच्छकल सामन्तचक्रचूडामणिमरीचिमञ्जरीनीराजितचरण",
"8":"      कमलश्रीमन्महाराजाधिराजप्रतापरुद्रतनूजश्रीमहाराजमधुकर-",
"9":"         साहसूनुचतुरुदधिवलयवसुन्धराहृदयपुण्डरीकविकासदि-",
"10":"           नकरश्रीमन्महाराजाधिराजश्रीवीरसिंहोद्योजितहंसप-",
"11":"             ण्डितात्मजपरशुराममिश्रसुनुसकलविद्यापारावार.  ",
"12":"              पारीणधुरीणजगद्दारिद्र्यमहागजपारीन्द्रविद्व-",
"13":"                ज्जनजीवातुश्रीमन्मित्रमिश्रकृते विरमित्रोद",
"14":"                 याभिधाननिबन्धे श्राद्धप्रकाशे प्रकृति-",
"15":"                       भूतपार्वणश्राद्धनिर्णयः ॥",
"16":"                      अथ तद्नुकल्पः ।",
"17":"                      तत्रामहेमश्राद्धम् ॥",
"18":"कात्यायनः ।",
"19":"             आपद्यनग्नौ तीर्थे च प्रवासे पुत्रजन्मनि ।",
"20":"             आमश्राद्धं द्विजैः कार्यं शूद्रेण तु सदैव हि ॥",
"21":"तथा-",
"22":"            हेमश्राद्धं प्रकुर्वीत भार्यारजसि संक्रमे ।",
"23":"बौधायनोऽपि ।",
"24":"               संक्रमेऽन्नद्विजाभावे प्रवासे पुत्रजन्मनि ।",
"25":"              हेमश्राद्धं संग्रहे च द्विजः शूद्रः सदा चरेत् ॥",
"26":"    अत्र सर्वत्र हेमविधिरामाभावे ज्ञेयः । अत्र प्रकृतित्वेनाऽऽमस्या-",
"27":"न्तरङ्गत्वात् । “ आमान्नस्याप्यभावे तु श्राद्धं कुर्वीत बुद्धिमान् ।",
"28":"     धान्याच्चतुर्गुणेनैव हिरण्येन सुरोचिषा” इति मरीचिवचनाच्च ।",
"29":"पुत्रजन्मनि तु विशेषः संवर्तेनोक्तः ।",
}