{
"0":"                      पिण्डदानेतिकर्तव्यता ।                    २६९",
"1":"चावनेजनं पूर्वावनेजनजलशेषजलेन । “ तेभ्यः संस्रवपात्रेभ्यो जलेनै-",
"2":"वावनेजनम्” इति ब्रह्मपुराणवचनात् । संस्रवपात्रेभ्यः पूर्वदत्तावनेज",
"3":"नपात्रेभ्यः । मनुवचनेऽपि ।",
"4":"    उदकं निनयेच्छेषं शनैः पिण्डान्तिके पुनः ।",
"5":"                                      [ अ० ३ श्लो० २१८ ]",
"6":"   इदं च सामगभिन्नवाजसनेयादिपरं, तेषां तु पिण्डपात्रक्षालन-",
"7":"जलेन “ तत्पात्रक्षालनेनाथ पुनरप्यवनेजयेत्” इति छन्दोगपरिशिष्ठात् ।",
"8":"केचित्तु वाजसनेयिनामपि पिण्डपात्रक्षालनजलेनैवेच्छन्ति । अत्र",
"9":"चावनेजनवाक्यशेषशब्द प्रतिपत्तिकर्मत्वम् । एवं च दैवादस्य जलस्य",
"10":"नाशे नेदं प्रत्यवनेजनं कार्यमिति मेधातिथिः ।",
"11":"    वस्तुतस्तु आश्वलायनसूत्रे नित्यं निनयनमिति नित्यग्रहणात्",
"12":"कर्तव्यमेव । हेमाद्रिरण्येवम् ।",
"13":"अवनेजनानन्तरं पिण्डपात्रस्य न्युब्जीकरणमुक्तम्-",
"14":"गारुडे ।",
"15":"    कृत्वावनेजनं कुर्यात्पिण्डपात्रमधोमुखम् ।",
"16":"नीवीं विस्रस्येति । वामकट्यां वस्त्रदशासङ्गोपनं नीविरिति हेमाद्रिः ।",
"17":"तामुन्मुच्य । नाविविस्रंसनानन्तरं आचमनं कार्यं नीवीं विस्रस्य",
"18":"परिधायोपस्पृशेदिति बौधायनवचनात् ।",
"19":"   केचित्तु नीविविस्रंसनस्य द्विराचमनप्रकरणे कात्यायनेन पाठाद्",
"20":"द्विराचमनमेव कार्यमित्याहुः ।",
"21":"    अन्ये तु न तु कर्मस्थ आचामेद्दक्षिणं श्रवणं स्पृशेदिति वचना-",
"22":"त्कर्णस्पर्शमाहुः । किमपि न कार्यमिति पितृभक्तिः । नमो व इति अञ्जलिं",
"23":"करोतीति । अञ्जलिः = करसम्पुटः । अञ्जलिमावघ्नन्पिण्डाभिमुखः पितृ-",
"24":"भ्यो नमस्कारान्कुर्यादित्यर्थः । अत्र च प्रतिमन्त्रं षट्कृत्वो नमस्कारः ।",
"25":"“ आषट्कृत्वो नमस्करोती”ति श्रुतेः । अतश्च प्रतिनमस्कारमञ्जलि-",
"26":"करणमावर्त्तत इति कर्कः । ते च नमो वः पितरो रसायेत्यादि पित-",
"27":"रो नमो व इत्यन्ताः । अत्र च तत्तच्छाखान्तरे तत्तत्सुत्रान्तरे च ये",
"28":"मन्त्राः पठितास्ते तत्रैष द्रष्टव्याः । मैत्रायणीयपरिशिष्टेषु तु अञ्जलेः",
"29":"पिण्डोपरि करणमुक्तम् ।",
"30":"    निह्णुवतेऽञ्जलिं कृत्वा नमो व इत्यादि ।",
"31":"   निह्णुवनं= पिण्डोपरि पाण्योः करणम् । अध प्रस्तरे निह्णुवत इत्या-",
"32":"दिषु तथा प्रमितेः। गोभिलस्तु निह्णुवने विशेषमाह । अथ निह्णुवते",
}