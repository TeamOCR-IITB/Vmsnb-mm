{
"0":"            ग्राह्यधान्यादिविचारः ।            ३७",
"1":"           अथ ग्राह्याणि धान्यानि |",
"2":"मनुः, ",
"3":"     हविर्यच्चिररात्राय यच्चानन्त्याय कल्पते ।",
"4":"     पितृभ्यो विधिवद्दत्तं तत्प्रवक्ष्याम्यशेषतः ॥ (अ० ३ श्लो० २६६ )",
"5":"     तिलैव्रीहियवैर्माषैरद्भिर्मूलफलेन च ।",
"6":"     दत्तेन मासं प्रयिन्ते विधिवत्पितरो नृणाम् ॥ (अ०३ श्लो० २६७)",
"7":"अत्र चिररात्रशब्दो दीर्घकालवचनः । तिलादिगणनं नेतरपरि",
"8":"संख्यार्थम् फलसम्बन्धार्थत्वात् । वचनान्तरवैयर्थ्यापत्तेश्च ।",
"9":"तथा,",
"10":"   आनन्त्यायैव कल्पन्ते मुन्यन्नानि च सर्वशः ।",
"11":"मुन्यन्नानि = नीवारादीनि ।",
"12":"प्रचेताः,",
"13":"       कृष्णमाषास्तिलाश्चैव श्रेष्ठाः स्युर्यवशालयः ।",
"14":"अत्रि,",
"15":"       अगोधूमं च यच्छ्राद्धं कृतमप्यकृतं भवेत् ।",
"16":"बाह्ये,",
"17":"      यवैर्वीहितिलैर्माषैर्गोधूमैश्चणकैस्तथा ।",
"18":"      सन्तर्पयेत्पितृन्मुग्दै श्यामाकैः सर्षपद्रवैः ||",
"19":"     नीवारैर्हरिश्यामाकैः प्रियङ्गुभिरथार्चयेत् ।",
"20":"सर्षपो = गौरसर्षपः ।",
"21":"मार्कण्डेय पुराणे,",
"22":"       राजश्यामाकको श्राद्धे तद्वच्चैव प्रशान्तिका ।",
"23":"       नीवाराः पौष्कराचैव वन्यानां पितृतृप्तये ॥",
"24":"       यवव्रीही सगोधूमौ तिलाः मुद्राः ससर्षपाः ।",
"25":"       प्रियङ्गवः कोविदारा निष्पावाश्चात्र शोभनाः ॥",
"26":"प्रशान्तिका =  मध्यदेशप्रसिद्धोधान्यविशेषः । पौष्कराः = पद्मबीजानि ।",
"27":"निष्पावाश्चात्र श्वेतवल्लाः ।",
"28":"कूर्मपुराणे,",
"29":"    व्रीहिभिश्च यवैर्माषैरद्भिर्मूलफलेन वा ।",
"30":"    श्यामाकैश्चणकैः शाकैर्नीवारैश्च प्रियङ्गुभिः ॥",
"31":"    गोधूमैश्च तिलैर्मुद्गैमासं प्रीणयते पितॄन् |.",
}